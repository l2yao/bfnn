<html>
 <head>
  <meta content="text/html; charset=utf-8" http-equiv="Content-Type"/>
  <title>
   淨法解脫要義
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      淨法解脫要義
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     李炳南老居士講述
    </span>
   </p>
   <p align="center" class="MsoPlainText" style="text-align:center">
    <span style="color:#003300">
    </span>
    <span style="color:#003300">
     講於桃園蓮社
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     弟子安壽敬記
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    已知佛法必須修行，修行須有一證驗。無證驗，則不可靠。證驗即是解脫。若然，眼前能離苦得樂，後來亦能往生西方。解脫則不受一切痛苦，且不在三界中受生死，然此事須有緣方能得到。痛苦本多，能解脫方能解決，故求解脫乃至為重要之事。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛說甚多法門，其要皆在斷惑一事，能斷惑乃得解脫。淨法不在佛所說八萬四千法門之內，乃佛為契末法眾生而立之一特別法門，然亦離不開斷惑，既如此，何必曰淨法？其實淨法並非必得斷惑，不斷惑亦可，此為淨法之特別處。淨法以外則必得斷惑，一分惑不斷，仍不了生死。淨土法門不學佛者不信，學佛者亦多不信，故必得先將其理說明，才能真信。否則有些修淨土者亦不明其理，惟有迷信，自不能成功。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    吾人皆知蓮社所供阿彌陀佛，並非在此世界，乃在西方極樂世界。極樂世界環境如何？阿彌陀經云：「皆是七寶所成」，不似此娑婆世界全是土、沙所成，故知比此處好千萬倍，如此好之世界何人前往？曰：何人修，何人即往。修何法？修淨法。如何修？簡而言之，即是念「南無阿彌陀佛」。是否但念阿彌陀佛即可？不可！尚有麻煩處，必得念至一心不亂——惟有阿彌陀佛之心，別無他心——方可，亦即念至五欲六塵均擾不了汝方可，此事誠不容易。然則何以須念，方得一心不亂，不念即不可得乎？此理難曉，然必求曉，否則念不得法，亦為迷信，仍然不成功。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    吾人不能一心，乃因有惑，何謂惑？即迷惑顛倒，吾人本性已被無明蓋住不放光明。古人云：迷了本性。如此則糊糊塗塗，不行善事。不行善事，連人格尚談不上，豈能往生得解脫而證佛果乎？故與一心相對者即惑，必得斷它。是以佛教眾生無論任何法門，皆教斷惑，斷惑即成功，不斷則不成功。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    吾人迷惑甚多，主要有兩種：一為見惑，一為思惑。見惑乃汝之意見，此意見皆迷惑顛倒，見解不正確者。修行證果，須求正果，若行錯路如何得正果？見惑分五種：身見、邊見、戒取見、見取見、邪見。舉一以概其餘，「身見」，身本無有，身本非我，將身視為自己是惑，此理難曉，世俗云：「某人我見甚重」，又云：「欲除煩惱須無我」。孔子亦絕意必固我，標榜毋意、毋必、毋固、毋我。吾人無論行何事，先有一「我」字則惡，有我無彼，事情如何辦好，有我則一切利益皆歸我，他人必要受害，大小事一存心先有我，此為我見，為第一大弊病，此即學佛者所言「身見」，將我去除，身亦無有。凡修淨者皆知往生極樂世界時亦有一身，然今汝之身為最惡之物，甚污穢，七竅皆不淨，今日死明日即生蛆，父精母血種子不淨，生出亦不淨，而極樂世界則為蓮花化生，為清淨之身。清淨之身與此肉骨凡胎二種不可兼得，汝要何種？心掛於彼則得彼身，心掛於此則得此身，何人不愛眼前假身？如此身見一關打不破，則不得往生西方極樂世界。反之，汝能不愛此身，則心漸不掛於此而排於彼，則能往生矣。此「身」與「我」之理，一般人皆聞，然明乎此者不多，如此即迷惑，如此何能成就，僅此一條已難行，何況另四種，自不易成就。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    再者思惑亦五種，何謂思惑？乃存於心中，永遠不去者。今舉其一，首為貪，吾人見何物，即愛何物，然愛有輕重之別，余愛拭汗，尚其輕者，重則為貪，吾人若不欲脫三界則可貪。三界乃指欲界六層天，色界十八層天，無色界四層天，共二十八層天。試問諸位，眾生貪何物？有五條娑婆世界任何人皆貪。（一）錢財：金銀財寶何人不愛？（二）男女愛情：若不貪則不生男女。（三）名：試問滿街擾攘何人不為名利忙？（四）食：何人不食？（五）睡眠。貪此五條則不得離三界，常在六道輪迴娷遄F反之則不復留於三界中。修淨土者可以不斷惑，然貪與身見卻必須斷除。娑婆世界修淨者尚有滿腹財色名食睡，而極樂世界則無此，故首須斷貪。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    不修淨土者，以上所講之見思惑共一百九十三品均須斷盡，然三界中眾生對見思惑均不明瞭，故田迷惑顛倒，不通理。何謂不通理？如吾人今受苦果，受報應，皆前世所造惡業之聚集，此為苦諦。欲不受苦須如何？必須求不生不滅，欲達不生不滅則須修道，佛成道時初轉法輪即是說此苦集滅道四諦。以吾人而論，八十年恐亦不能斷一見惑，八十年能斷一見惑已屬上等人，如此一百九十三品亦得幾千萬年，然即使已斷一百九十二品，餘一品惑未斷，仍未斷生死，未能離三界，故曰自力成就難，且所須時間甚長。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    而淨法有二力，先須有己力，尚有一幫忙之力——即阿彌陀佛之力。佛知眾生成就困難，故大慈大悲而來幫忙，吾人欲求脫離此三界，且問離此三界往何處？阿彌陀佛乃自作工程師，造西方極樂世界，使汝離三界往彼世界修行。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    既云往生，乃由此至彼，然如何往生極樂世界，阿彌陀經所云「一心不亂」即已斷一百九十三品見思惑，七天即能成就，臨終時心不顛倒，即得往生西方極樂世界，縱使臨終無人助念，亦得往生而且能上品上生。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    欲得斷惑必須有定功，然吾人不易，淨土法門有一特別方法，此法給與其他法門亦無用，唯修淨土者有用，此法即「伏惑」便能往生。惑既不易斷，則如種子會發芽，如此豈不糟，修淨土者不須斷惑，然須將前所行惡事放棄不作，原存著則不理會，只要不後作不使其發芽，而直念阿彌陀佛，且口念耳聞將之收入心中，所有迷惑顛倒全以阿彌陀佛將其壓下，當臨命終時，所有吾人所行一切善種子（佛），惡種子（前所行惡事）全存於八識田中，而一切善惡種子均如搖彩般搖動，因佛號在上，故搖出佛種子，佛乃放光接引吾人之自性佛（不接惡種子），此謂伏惑，並未斷惑，而能往生極樂世界。其他法門亦言伏惑，然不生效果，因由此壓下復由彼生起，惟淨土法門能生效果。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    阿彌陀佛力量大，眾生所造業力亦大，往生時所造業仍不完，仍有惡種子，故云帶業往生，往彼始斷惑，因彼處已無生死，該處眾生壽命無量，光明無量，且自然開智慧，此時阿彌陀佛種子全現出來；而且享受甚佳，娑婆世界之富貴全不放於眼中；除此外，更有六神通，上月球乃如反掌之易，即使八大行星亦一彈指即到，不須如此處須經一番工夫。另外且可得一生補處，一生補處是指往生後幾天即成候補佛，不久即成佛，成佛後便與阿彌陀佛一樣了。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
