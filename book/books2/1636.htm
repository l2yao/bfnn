
<html>
<head>
<meta http-equiv=Content-Type content="text/html; charset=Big5">
<title>雲水詩草</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>雲水詩草<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>斌宗法師著</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">雲水詩草</a></span></p>
  <p class=MsoPlainText align=center style='text-align:center'><span lang=EN-US><a
href="#a02">奉化雪竇寺雜詠</a></span></p>
  <p class=MsoPlainText align=center style='text-align:center'><span lang=EN-US><a
href="#a03">天台雜詠</a></span></p>
  <p class=MsoPlainText align=center style='text-align:center'><span lang=EN-US><a
href="#a04">東遊雜詠</a></span></p>
  <p class=MsoPlainText align=center style='text-align:center'><span lang=EN-US><a
href="#a05">雲水雜詠</a></span></p>
  <p class=MsoPlainText align=center style='text-align:center'><span lang=EN-US><a
href="#a06">山居詩草</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>雲水詩草</span><span
lang=EN-US style='font-family:"Times New Roman";
color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>壬中春將之內地行腳留別騷壇諸詩友<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>孤峰隱遯笑吾痴，歲月蹉跎負遠期。此去天台重乞法，何時汐社共吟詩。</p>
  <p class=MsoPlainText style='text-indent:24.0pt;'>心同泥絮渾無著，身似山雲任所之！彈指百年如一夢，浮生莫為利名羈。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>舟發基津口占<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>半肩行李入京華。明月清風客路賒；何日故山賦歸隱，茫茫煙水感無涯。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊鼓山湧泉寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>法王殿傍翠微隈，瓶錫閒遊到此來。佛地莊嚴多勝蹟，禪門清淨絕纖埃。</p>
  <p class=MsoPlainText style='text-indent:24.0pt;'>數聲梵唱飄雲谷，萬朵岩花護講台。我欲名山留雪爪，詩題古石掃青苔。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>與虛雲和尚暨宗境、心月二師登屴崱峰<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>崔嵬屴崱聳雲端，結伴登臨眼界寬。雲海迷濛山湧浪，天風浩蕩樹鳴湍。</p>
  <p class=MsoPlainText style='text-indent:24.0pt;'>斷崖萬仞呈奇狀，怪石千尋博壯觀！無盡溪巒供嘯詠，追攀絕頂莫辭難。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>喝水巖<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲磴苔肥石洞幽，參禪曾住宋閩侯；山泉似解高僧意，一喝潛然向側流。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>過古月和尚故洞<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>何時攜履返西天，廿載曾從此悟禪；入定磐陀今尚在，相看不覺思悽然！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>白鹿洞<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>築個招提傍翠微，誰從此地悟禪機？雨過曲徑苔生石，鶴返蒼松月照扉。</p>
  <p class=MsoPlainText style='text-indent:24.0pt;'>野鹿聽經緣砌嘯，林花獻佛繞牆飛！定回欲向沙彌問，杖錫師曾嶺外歸。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>宿廈門虎溪巖<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>松煙隱隱繞僧蹊，緩步來遊暮色迷。白石清泉忘俗態，黃花翠竹伴幽棲。</p>
  <p class=MsoPlainText style='text-indent:24.0pt;'>山邀明月窺禪榻，風送閒雲出虎溪。定起蒲團天欲曙，水催蓮漏小樓西。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>曹溪南華寺<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲水生涯歲月遷，禪心到處喜隨緣；靈山既入休空手，托得曹溪一缽泉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊南海普陀山<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夢懸勝景已多年，攜缽來遊了夙緣！禪閣齊雲浮海嶼，風帆過寺帶朝煙。</p>
  <p class=MsoPlainText style='text-indent:24.0pt;'>窗晴遠望前無地，水靜驚看下有天。退院老僧閒更甚，蒲團石上似神僊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>梵音洞<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>繞洞波濤晝夜喧，觀音顯化蹟猶存；扶笻獨向危崖立，靜聽潮音說普門。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>寧波阿育王寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一灣水綠萬山蒼，擁護南朝古道場！舍利靈光常爍爍，牟尼寶相露堂堂。</p>
  <p class=MsoPlainText style='text-indent:24.0pt;'>薩訶烏石明真性，阿育浮圖供覺王！誰說人間無淨土，莊嚴此地即西方。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>天童玲瓏巖<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>奇岩古洞石玲瓏，苔磴雲迷少客蹤；越澗穿崖尋異蹟，清遊伴我一吟笻。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>古天童<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>茅庵隱隱翠微巔，十代高僧此悟禪；挈伴來遊春正麗，岩花爭放鳥談天。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>禮八指頭陀塔<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>撒手西歸廿二年，忘軀護教事堪傳！白梅花燦憑誰賞，青鳳祠荒動我憐！</p>
  <p class=MsoPlainText style='text-indent:24.0pt;'>遇客摩挲尋石碣，高僧解脫證金仙！此行特為守公至，一瓣心香禮塔前。</p>
  <p class=MsoPlainText style='text-indent:24.0pt;'>行住坐臥體安然，悟去名山不計年，白鶴聽經曾入夢，青猿侍錫解參禪。</p>
  <p class=MsoPlainText style='text-indent:24.0pt;'>遍栽覺苑菩提樹，廣渡迷津般若船！淘汰沙門悲未劫，如來祖印仗師傳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>春日由鎮江到瓜州渡楊子江<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>詩囊禪缽恣雲遊，揚子江浮一葉舟；兩岸春風楊柳綠，好風送我到瓜州。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>焦山<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>春到林泉景色新，岩花似錦草如茵。孤嵐雨洗青於黛，細浪風翻白似銀。</p>
  <p class=MsoPlainText style='text-indent:24.0pt;'>水底有天遊日月，山中無地著埃塵。波光鎖斷人煙遠，擬是桃源好避秦。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>謁金山仁山老法師<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>道風德望震如雷，此日為參半偈來。學海淵深擬龍樹，論宗派演自天台。</p>
  <p class=MsoPlainText style='text-indent:24.0pt;'>安禪早證圓通定，說法堪推大辯才！卓錫金山行佛化，了元應世不須猜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>掛缽潤州鶴林寺值靜觀法師開講圓覺經<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>鶴林容掛缽，恰值法筵開。山月窺禪榻，天花落講台。</p>
  <p class=MsoPlainText style='text-indent:24.0pt;'>履公成佛去，衲子聽經來。為愛林泉靜，躊躇不忍回。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊竹林寺<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>千竿翠竹繞禪關，樓閣玲瓏倚碧山；鳥奏清歌泉入韻，人間無似老僧閒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>宿西湖靈隱寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夕陽西下入雲林，獨宿東樓夜色深。皎皎床前靈鷲月，淙淙枕畔冷泉琴。</p>
  <p class=MsoPlainText style='text-indent:24.0pt;'>七層塔影橫幽谷，一杵鐘聲度遠岑。勃勃詩情眠不得，披衣起坐發長吟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>天竺寺<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>聽雨齋前閒嘯詠，浴雲池畔獨徘徊。岩花澗草多幽態，石徑松門絕俗埃。</p>
  <p class=MsoPlainText style='text-indent:24.0pt;'>未識冷泉誰鑿出，相傳靈鷲自飛來！湖光山色無邊好，三宿禪樓興未灰。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>雲棲寺懷古<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>煙鎖長松一徑深，蓮池遺跡尚堪尋；諷經伏虎恩長在，贏得村民感至今。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>月夜泛舟西湖<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>絕勝西湖夜泛舟，波光月色豁吟眸；青天碧水閒相照，合與禪心一樣幽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>蘇小墳<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>青塚淒淒伴落嘯，往來憑吊美人魂；風流畢竟歸何處？悄聽寒鴉泣暮雲。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>孤山懷古<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>往事回頭感慨長，清高空博世稱揚；一輪淒冷梅花月，猶照逋仙舊草堂。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>虎丘瑪瑙寺懷古<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>踏月挑雲到虎丘，千年古蹟惹人遊；講台草滿寒蛩泣，頑石何曾更點頭。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>廬山黃龍寺<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>煙霞深處少人行，山似相邀水似迎！度嶺僧因飛錫至，座雲寺以伏龍名。</p>
  <p class=MsoPlainText style='text-indent:24.0pt;'>擎天古木陰如幄，噴壑春泉韻當箏。最愛夜深群籟寂，一輪月印碧潭清。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>廬山碧潭瀑布<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>蒼碧空中白練飛，穿雲不斷任風吹；日斜牯嶺忘歸去，祗為龍潭瀑布奇。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>過東林寺虎橋口占<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>昔日遠公結蓮社，東林古剎傍廬山；羨他橋下潺潺水，曾伴高僧送客還。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>廬山雜詠<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>高峰遙望九江頭，飛錫登臨萬境幽；結社遠公遺蹟在，虎溪水咽暮煙浮。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>贈廬山大林寺竺庵老和尚<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>紅塵飛不到，岩壑恣優遊。禪定月窺榻，經談石點頭。</p>
  <p class=MsoPlainText style='text-indent:24.0pt;'>閒雲參妙諦，野鶴伴清修。一任滄桑變，山中歲月悠。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>黃鶴樓懷古<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>倚錫閒登黃鶴樓，煙波萬頃眼中收；乘雲人去無消息，惟見長江混混流。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>月夜遊黃州赤壁江<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>月下逍遙鼓槳游，詩情禪意兩悠悠；水天一色無邊好，雲影波光照眼幽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>題翠微亭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>仙蹤佛蹟共探奇，歷盡崎嶇不覺疲；三十二峰看未遍，重遊此地知何時？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>暮入九華山宿衹園寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>萬峰踏盡夕陽斜，隨著歸雲入九華。一路鐘聲多佛剎，沿山梵唱雜僧家。</p>
  <p class=MsoPlainText style='text-indent:24.0pt;'>嘯吟松下驚棲鶴，彳亍巖前看晚霞。忽聽齋堂雲板響，沙彌邀我飯胡麻。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>九華雜詠<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>泛罷西湖南海船，芒鞋又踏九華煙。自然到此忘歸去，我與名山合有緣。</p>
  <p class=MsoPlainText style='text-indent:24.0pt;'>重重洞壑景清幽，十日豪遊興未休。我欲築茅此棲隱，長同五老結禪儔。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>別九華<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>無緣住錫此清修，欲別山靈相對愁；沿路躊躇回首望，何時重到九華遊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>春日遊黃山<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>黃山勝境似丹邱，竹杖芒鞋恣俊遊。林影重重橫遠岫，嵐光隱隱入高樓。</p>
  <p class=MsoPlainText style='text-indent:24.0pt;'>桃花燦熳和煙綻，磺水潺湲激石流。安得此間作修養，茅庵小隱度春秋。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>奉化雪竇寺雜詠<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>入山亭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>幾重溪復幾重山，路入叢林第一關。十里風光看欲盡，招提猶在翠微間。</p>
  <p class=MsoPlainText style='text-indent:24.0pt;'>山亭翠繞午風旋，到此何妨小駐鞭。頻向高峰翹首望，鐘聲遙聽白雲邊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>含珠亭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>熏風習習透幽林，坐對千峰綠到襟；鳥語蟬聲清入韻，助吾詩興發高吟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>青鎖橋<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>興來散步踏雲行，青鎖橋邊聽水鳴；綠樹陰濃常繞徑，蟬聲鳥語愜幽情。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>妙高台<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>翠微深處杖藜遊，無數青山互送留；閒立妙高台上望，風光萬里眼中收。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>千丈岩瀑布<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>擊石穿雲越澗隈，凝眸峭立倚高台。色分青嶂長虹墜，聲落寒潭驟雨催。</p>
  <p class=MsoPlainText style='text-indent:24.0pt;'>日永崔頭噴夏雪，夜深谷口吼春雷。飛流直下長千丈，彷彿銀河倒瀉來。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>仰止橋觀瀑<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>懸岩萬仞博奇觀，雪濺雷鳴夏亦寒；悄立橋頭昂首望，如簾瀑布掛雲端。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>獅子峰<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>獨臥煙霞性自閒，皈依大覺護禪關；人間不少邯鄲夢，一吼何時出雪山。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>上隱潭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>恰好晴空曙色開，扶筇荷笠探奇來。危岩環繞天如井，怪石裝形水作雷。</p>
  <p class=MsoPlainText style='text-indent:24.0pt;'>潭畔臨風長嘯詠，崖邊觀瀑獨徘徊。夕陽西墜千山瞑，緩步高吟帶月回。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>下隱潭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>穿雲越幽谷，來探隱潭深。石瘦崖生筍，泉淙澗奏琴。</p>
  <p class=MsoPlainText style='text-indent:24.0pt;'>倚筇看噴瀑，擲餌戲遊潭。趣味欣難再，披襟發朗吟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>雪竇寺晉柏<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>歷盡滄桑老幹霜，飄然種自晉元康；不同群木因材誤，勁節千秋托佛場。</p>
  <p class=MsoPlainText style='text-indent:24.0pt;'>形枯勢老欲蟠龍，材大難逃斤斧凶；自願出家居雪竇，大夫不受祖龍封。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>雪竇唐梅<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>幹老祗因千載古，花開曾作上元香；清高不羨天香艷，托跡名山壽故長</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>又<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>水肌玉骨千年老，浴雪耐霜閱世深；不妻孤山林處士，甘心禮佛住禪林。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>贈觀宗弘法社主講寶靜法師<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>慈航寶筏渡迷川，弘法利生已有年。西竺遺風承佛化，天台正教賴師傳。</p>
  <p class=MsoPlainText style='text-indent:24.0pt;'>談經早已融三諦，悟道應無著二邊；更羨觀宗開大冶，陶鎔人物繼前賢。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>天台雜詠<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>途中口占<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>遊罷九華興未灰，杖藜扶我入天台；白雲也愛名山靜，盡日峰頭繞不開。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>國清寺<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>名勝天台景色幽，國清寺宇幾千秋。五峰聳翠凌雲立，雙澗迴瀾激石流。</p>
  <p class=MsoPlainText style='text-indent:24.0pt;'>風送鐘聲過遠嶠，月移塔影上高樓。芒鞋破衲雲遊子，安得清修此地留。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>薄暮豐干橋散策<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>薄暮鐘聲古寺閒，孤雲出岫已飛還；豐干橋畔扶筇立，靜聽雙流澗水潺。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>宿拜經台茅蓬觀日不果<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>名山好夢醒來遲，觀日扶桑負所期；身似浮萍無定跡，重登絕頂待何時？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>題天柱峰<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>扶笻荷笠趁朝曦，選勝窮幽踏翠微；劇羨此間風物靜，留連半日不思歸。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>石梁瀑布<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>怒派奔流勢極雄，如龍爭鬥雨煙中。雙崖夾壑懸千丈，片石為橋架半空。</p>
  <p class=MsoPlainText style='text-indent:24.0pt;'>豈是人功能創造，曾傳佛法顯神通！吟詩幽賞雲亭坐，忘卻秋山夕照紅。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>赤城山<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>屹立孤巒秀骨寒，霞光掩映幻奇觀！溪飄谷口煙浮浪，塔聳峰頭筆露端。</p>
  <p class=MsoPlainText style='text-indent:24.0pt;'>曲徑苔肥春雨後，隔林鐘響夕陽殘。靈蹤仙蹟沿山是，難得週遊處處看。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊天台真覺、高明二寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>莊嚴寶地布金沙，繞徑幽香綻野花。瞻禮釋尊真舍利，參觀智者御袈裟。</p>
  <p class=MsoPlainText style='text-indent:24.0pt;'>安禪窟內尋遺石，說法台前賞晚霞。緩步欲將華頂去，峰頭驚見日西斜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>螺溪釣艇<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>林影嵐光步步幽，峰巒聚翠瀑飛流。穿雲曲折溪如帶，浮水嶙峋石作舟。</p>
  <p class=MsoPlainText style='text-indent:24.0pt;'>百尺蒼藤垂釣縷，一弓新月當魚鉤。放螺古德遺蹤在，惹我攀登帶雨遊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>銅壺滴漏<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>斷崖一竇形如甕，滴滴泉催玉漏沉；夜靜蒲團方出定，玎璫何處奏幽琴。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>瓊台<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>怪石奇岩作勝觀，瓊台縹緲白雲間；昇天人去無消息，留得蜂窠片石閒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>桃源洞<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>採藥劉郎去不回，千年佳話惹人猜；欲尋仙跡今何在？唯見桃花洞口開。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>雁蕩山雜詠<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不憚崎嶇倚鍚登，為貪石古耍山靈。我來已是春歸後，雨洗峰巒萬疊青。</p>
  <p class=MsoPlainText style='text-indent:24.0pt;'>細雨何妨戴笠遊，愛看千尺瀑飛流。攀藤險上瀧湫背，惹得山靈暗點頭。</p>
  <p class=MsoPlainText style='text-indent:24.0pt;'>幻出奇觀百二峰，居然名勝擅甌東。尋常一角巉岩石，生到雁山便不同。</p>
  <p class=MsoPlainText style='text-indent:24.0pt;'>鬼斧神工削不成，峰巒峻拔毓鐘靈。沿溪槐柳常分綠，夾道松杉欲滴青。</p>
  <p class=MsoPlainText style='text-indent:24.0pt;'>無數奇岩行處賞，一灣流水坐中聽。欲探古蹟觀音洞，峭壁危樓倚杖登。</p>
  <p class=MsoPlainText style='text-indent:24.0pt;'>覽勝雁峰眼力明，萬千風景自天成。雲封幽谷安禪靜，月映寒潭照膽清。</p>
  <p class=MsoPlainText style='text-indent:24.0pt;'>疊嶂層巒渾入畫，奇岩怪石盡成形。芒鞋踏遍神州路，不愧東甌第一名。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>又五律一首<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偶來名勝地，幽覽趁新晴。路被雲吞沒，溪因雨漲鳴。</p>
  <p class=MsoPlainText style='text-indent:24.0pt;'>奇峰多變幻，怪石盡崢嶸。安得誅茅住，逍遙了此生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>雁蕩十景吟<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>掛錫飛泉寺，題詩落屐亭。雲迷烏洞失，月映雁湖平。</p>
  <p class=MsoPlainText style='text-indent:24.0pt;'>鯉欲朝天去，潭因照膽清。煙籠謝公嶺，雨漲淨名坑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>登觀者洞絕壁樓<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>危岩一角石千尋，中有洞天可息心；極目層樓無限感，萬方多難此登臨。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>將軍洞<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>門對清溪曲曲流，洞天開闢幾春秋；中原隨處皆烽火，底事將軍不出頭。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>老猴披衣<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>情性生來怪復奇，沐冠曾博世人嗤；更從衲子偷衣去，逃向崖隈試一披。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>接客僧<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>懶誦金經懶坐禪，終朝接客寺門前；低聲似向遊僧問，曾否瀧湫看瀑泉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>僧禮佛<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>點頭聽法自成靈，此石何時化作僧？怕住叢林忙接客，無言禮佛白雲層。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>犀牛望月<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>老共煙霞作比鄰，吳牛未可話同倫；嫦娥偶被雲遮去，辜負峰頭引領頻。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>五台雜吟<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>隱隱高樓碧靄間，登臨便覺出塵寰。曉看雲海千山浪，夜聽松濤萬壑寒。</p>
  <p class=MsoPlainText style='text-indent:24.0pt;'>雪繡層嵐銀作色，霞烘殘照錦成團。文殊化蹟今猶在，一石清涼境界寬。</p>
  <p class=MsoPlainText style='text-indent:24.0pt;'>道風禪意世情非，佛閣重重隱翠微。無數奇峰成列位，一灣曲水演圓機。</p>
  <p class=MsoPlainText style='text-indent:24.0pt;'>毒龍池畔雲封密，猛虎岩前客過稀。獨坐磐陀閒習定，雪花飛滿福田衣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>登五台絕頂<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>鳥道通天雲樹迷，躋攀絕項夕陽西；憑高試向塵寰望，棋布星羅萬象低。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>五台奇觀岩<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>巍巍一角聳雲端，躡蹬登臨逸趣寬；眼底諸峰羅萬象，岩頭獨立壯奇觀。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>題終南山茅蓬<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>萬疊山朝一水環，茅庵寂歷鳥聲閒；幽蹊雲鎖遊蹤少，入定頭陀晝掩關。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊南岳祝聖寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不辭跋涉路三千，杖錫來參南獄禪。萬疊峰巒圍佛閣，數聲鐘磬繞經筵。</p>
  <p class=MsoPlainText style='text-indent:24.0pt;'>雲迷絕巘疑無路，人在高樓別有天。半點紅塵飛不到，清遊十日意欣然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>南岳觀瀑<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲外雙崖相抱穩，奔泉萬丈瀉從來；扶筇欣賞斷橋上，飛沫隨風噴滿腮。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>東遊雜詠<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>與東海宜誠師同遊下關日和山公園<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>聞說日和風景好，相邀禪侶共登遊。櫻花燦爛紅千樹，岩石幽奇瘦一邱。</p>
  <p class=MsoPlainText style='text-indent:24.0pt;'>十里青山渾似畫，半篙春水不勝舟。憑高極目扶桑路，旭日光芒射海樓。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>遊京都銀閣寺庭園<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一入京師便耳名，爭傳銀閣好園庭。芳池九曲堪留月，古石千拳解聽經。</p>
  <p class=MsoPlainText style='text-indent:24.0pt;'>百卉鮮妍媲金谷，流泉清徹擬中泠。迎仙橋上憑欄望，數點峰巒入眼青。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>比叡山（日本天台宗本山）<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>芒鞋竹杖訪天台，路入仙區眼界開。鐘豉聲喧青嶂外，樓台影接白雲隈。</p>
  <p class=MsoPlainText style='text-indent:24.0pt;'>插天萬木旌旂蕩，繞寺群巒蟻蛭堆。閒向琵琶湖上望，嵐光水色共徘徊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>琵琶湖<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>琵琶湖不遜西湖，結伴清游興未孤。簫鼓千家浮畫舫，水天萬里樂飛鳧。</p>
  <p class=MsoPlainText style='text-indent:24.0pt;'>波光雲影閒相照，禪意詩懷靜自娛。煙景糜人歸去晚，一輪皓月上秋蘆。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>奈良公園鹿苑觀鹿<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一入名園景物奇，松陰稍憩好忘機。人皆散策尋芳徑，鹿自成群戲落暉。</p>
  <p class=MsoPlainText style='text-indent:24.0pt;'>得食知恩頻點首，聞呼相狎解啣衣。風光賞遍千山瞑，放步歸來月滿扉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>宇治黃檗山萬福禪寺<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>莊嚴黃檗久傳名，杖笠登遊樂趣生。一水濴流清似鏡，群峰環繞翠為城。</p>
  <p class=MsoPlainText style='text-indent:24.0pt;'>談經石上驚雲起，習定林邊伴月明。滿目道風多異境，禪門終古擅神京。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>高野山<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>靈嶽崖巍杖錫登，山花林鳥解相迎。雲從野客頭邊過，溪在遊人腳底鳴。</p>
  <p class=MsoPlainText style='text-indent:24.0pt;'>竹韻松聲宣佛偈，風清月皎助詩情。晚來放眼塵寰望，萬點銀燈耀錦城。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>客中有感<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>放曠懶參一指禪，芒鞋踏破萬峰煙；自憐雲水飄零客，嘯月吟風又一年。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>興盡將歸台灣在舟中口占<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>輕舟如矢送斜陽，瓶缽相隨返故鄉。徒愧十方飛錫杖，未能苦海濟慈航。</p>
  <p class=MsoPlainText style='text-indent:24.0pt;'>欲同倦鳥歸巢去，厭逐孤雲出岫忙。過眼湖山成幻夢，飽嘗風雪笑吾狂。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>雲水雜詠<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>七絕<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>芒鞋竹杖好為朋，雲水逍遙得未曾；寄語鯤溟諸道友，漫勞故洞訪山僧。</p>
  <p class=MsoPlainText style='text-indent:24.0pt;'>欲訪高僧古道場，不辭跋涉渡長洋；年來祗為看山誤，江北江南自在忙。</p>
  <p class=MsoPlainText style='text-indent:24.0pt;'>行腳天涯又一年，秋風純味正新鮮；遊僧本是無家客，不逐張翰共放船。</p>
  <p class=MsoPlainText style='text-indent:24.0pt;'>歷遍千山興未闌，生平自笑好看山；遙知寂寞庵中佛，日望遊僧杖錫還。</p>
  <p class=MsoPlainText style='text-indent:24.0pt;'>衲子身同一葉舟，五湖四海許勾留；有人竹院尋僧去，莫說寒山何處遊。</p>
  <p class=MsoPlainText style='text-indent:24.0pt;'>涉水登山不覺疲，個中滋味有誰知；流連湖海忘歸去，汐社聯吟負所期。</p>
  <p class=MsoPlainText style='text-indent:24.0pt;'>從逢逆境莫心寒，為法參方豈等閒；須學前賢弘誓願，履危冒險不辭難。</p>
  <p class=MsoPlainText style='text-indent:24.0pt;'>萬里飄零又一年，東墩消息杳相傳；已辜全島聯吟約，雅會追陪恨寡緣。</p>
  <p class=MsoPlainText style='text-indent:24.0pt;'>坑雲深鎖三間舍，浙水閒留一個僧；飛錫渡杯無限趣，歸心莫怪冷於冰。</p>
  <p class=MsoPlainText style='text-indent:24.0pt;'>未敢參方比善財，南詢故事漫相猜；春來洞口花開否，遙向汴峰望幾回。</p>
  <p class=MsoPlainText style='text-indent:24.0pt;'>識得東風拂面來，千紅萬紫淺深開；遙憐故洞桃花爛，雲水孤僧尚未回。</p>
  <p class=MsoPlainText style='text-indent:24.0pt;'>客裡逢春春思多，故園花鳥近如何；年來漸覺風塵苦，欲自安閒隱薜蘿。</p>
  <p class=MsoPlainText style='text-indent:24.0pt;'>一瓢一錫走天涯，踏遍名山寺寺花；身似閒雲無住著，隨緣隨地好為家。</p>
  <p class=MsoPlainText style='text-indent:24.0pt;'>逍遙自在一孤僧，攜缽雲遊歲月更；誰說奔波行腳苦，百城煙水快平生。</p>
  <p class=MsoPlainText style='text-indent:24.0pt;'>參方目的每相違，欲逐知還倦鳥飛；北謁南詢非易事，不如歸去掩禪扉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>七律<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>破衲芒鞋自在遊，飄然海上一浮鷗。淨瓶汲遍三江水，禪杖挑迴五嶽秋。</p>
  <p class=MsoPlainText style='text-indent:24.0pt;'>卻少葛藤身後累，幾番煙水眼中收。名藍大剎頻來往，宛似浮雲去不留。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>遍覽風光趣味長，身邊佩得一詩囊。人多戴月披星苦，我為看山玩水忙。</p>
  <p class=MsoPlainText style='text-indent:24.0pt;'>嘗逐閒雲登泰嶽，也邀明月泛瞿塘。道人久已無鄉思，一任秋山對夕陽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>留遍靈山雪爪痕，清遊滋味向誰云。窮尋勝境多經歷，參訪名師廣見聞。</p>
  <p class=MsoPlainText style='text-indent:24.0pt;'>錫杖常挑三楚月，衲衣曾補五湖雲。漫思興盡歸台日，重結汴峰猿鶴群。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>笠杖為朋恣遠行，留人煙水感多情。隨身一缽千家飯，出岫孤雲萬里程。</p>
  <p class=MsoPlainText style='text-indent:24.0pt;'>骨肉是誰休顧問，鄉關何處未分明。鐵鞋踏遍紅塵路，不為人間別緒縈。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>何日上方處處看，蓬來一棹似台灣。已知林下安禪好，漫嘆天涯作客難。</p>
  <p class=MsoPlainText style='text-indent:24.0pt;'>久別東墩更歲月，悄登黃鶴望鄉關。問渠滾滾長江水，可寄遊僧消息還。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>鯤島鷺鷗憶念不，年來遊屐遍神州。曾浮赤壁西湖棹，幾上岳陽黃鶴樓。</p>
  <p class=MsoPlainText style='text-indent:24.0pt;'>四海為家忘作客，十方有寺總堪留。無心歸隱林泉去，雲水生涯喜自由。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>山居詩草<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>七絕<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庵葬千峰萬壑間，白雲明月伴清閒；人間一任滄桑變，習定蒲團晝掩關。</p>
  <p class=MsoPlainText style='text-indent:24.0pt;'>坐倦禪房思悄然，放閒飛錫上山巔；歸來古洞黃昏後，攜榻庭前伴月眠。</p>
  <p class=MsoPlainText style='text-indent:24.0pt;'>謝絕紅塵好隱居，空山小築一茅廬；貧僧相伴唯瓶缽，自足何須更羨餘。</p>
  <p class=MsoPlainText style='text-indent:24.0pt;'>常披一領破袈裟，稽首龕前禮法華；莫說寒山孤寂甚，晨昏相伴有煙霞。</p>
  <p class=MsoPlainText style='text-indent:24.0pt;'>卻喜幽棲與俗違，山齋寂寞往來稀；夕陽靜坐盤陀上，閒看孤雲出岫飛。</p>
  <p class=MsoPlainText style='text-indent:24.0pt;'>客到無心去送迎，多年面壁萬緣輕；山僧怕受人間供，願守清貧過此生。</p>
  <p class=MsoPlainText style='text-indent:24.0pt;'>此身長伴老煙霞，坐破蒲團歲月賒；不管雲廚齋供絕，飢來野徑嚼松花。</p>
  <p class=MsoPlainText style='text-indent:24.0pt;'>月印幽潭夜色新，紙窗竹几淨無塵；禪心一片如明鏡，照徹山河大地春。</p>
  <p class=MsoPlainText style='text-indent:24.0pt;'>隱遯經年不入城，時常過訪有詩朋；閒來曳杖前山去，竹院遙聞客喚僧。</p>
  <p class=MsoPlainText style='text-indent:24.0pt;'>柴門日永絕喧嘩，閒去庭前學種花；世事萬般渾不管，溪山嘯詠樂無涯。</p>
  <p class=MsoPlainText style='text-indent:24.0pt;'>結個茅庵對水流，禪餘無事狎沙鷗；有時故友來相訪，自煮山泉當酒酬。</p>
  <p class=MsoPlainText style='text-indent:24.0pt;'>焚香打坐悟禪機，萬境俱空百念稀；樵客報知天已瞑，松龕出定月臨扉。</p>
  <p class=MsoPlainText style='text-indent:24.0pt;'>白雲深處是吾家，谷汲岩棲道味賒；若問貧僧何所有，蒲團而外一袈裟。</p>
  <p class=MsoPlainText style='text-indent:24.0pt;'>東風習習透山房，野徑梅開撲鼻香；夜半尋詩眠不得，一輪皓月照禪床。</p>
  <p class=MsoPlainText style='text-indent:24.0pt;'>半灣秋水留明月，萬疊春山綻野花；一事我堪誇世俗，名山秀水屬僧家。</p>
  <p class=MsoPlainText style='text-indent:24.0pt;'>田園萬頃非為貴，樓閣千間不足誇；試看頭陀衣食住，一庵一缽一袈裟。</p>
  <p class=MsoPlainText style='text-indent:24.0pt;'>朝夕參禪戶不開，階前一任長青苔；定回恍惚身非我，卻訝客從何處來。</p>
  <p class=MsoPlainText style='text-indent:24.0pt;'>盡日彌陀誦不疲，殷勤為道未全痴；茫茫苦海知音少，一曲無生和者誰。</p>
  <p class=MsoPlainText style='text-indent:24.0pt;'>嘯傲煙霞不計年，無牽無慮勝神仙；有時飯罷月初出，閒上岩台枕石眠。</p>
  <p class=MsoPlainText style='text-indent:24.0pt;'>散步空庭伴落曛，凝眸遠岫看歸雲；投林倦鳥爭棲樹，樵唱遙從隔嶺聞。</p>
  <p class=MsoPlainText style='text-indent:24.0pt;'>疏慵愧我百無能，十載空為粥飯僧；有個茅廬隨分過，好同泉石結為朋。</p>
  <p class=MsoPlainText style='text-indent:24.0pt;'>學得痴獃好住山，住山豈是盡偷閒；搬柴運水還容易，放下身心事最難。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>七律<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>絕勝西方莫可忘，彌陀佛號日稱揚。巒煙重繞青蘿洞，澗水中分白藕塘。</p>
  <p class=MsoPlainText style='text-indent:24.0pt;'>無數巖花春日麗，幾行庭樹暑天涼。山中歲月閑消受，出岫雲歸又夕陽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>小小禪庵隱翠微，焚香閉戶禮牟尼。身閑常伴雲千嶂，心淨長同水一池。</p>
  <p class=MsoPlainText style='text-indent:24.0pt;'>蓮社持名師慧遠，蘭亭修禊憶羲之。浮生盡屬南柯夢，底事勞勞卻為誰。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四面重重野色侵，庭松青滴欲沾襟。清溪雨過泉聲咽，翠嶺雲開日影臨。</p>
  <p class=MsoPlainText style='text-indent:24.0pt;'>散步池邊閒念佛，結跏石上默觀心。日長定起無情思，悄聽幽林鳥弄音。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>運水般柴趣味多，林泉灑脫一頭陀。空庭寂歷生幽草，荒砌欹斜鎖綠莎。</p>
  <p class=MsoPlainText style='text-indent:24.0pt;'>潭底游魚驚月墜，澗邊瘦石倩泉磨。隨緣知足心常樂，守分安貧養太和。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>黃精換釆倩樵夫，瓶缽清貧樂有餘。木石為心塵念泯，煙霞成性世情疏。</p>
  <p class=MsoPlainText style='text-indent:24.0pt;'>詩中有句皆真諦，定裡無思泯太虛。月夜梅開香撲鼻，清幽自賞意何如。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>翠柏蒼松繞四鄰，寂廖蘭若絕囂氛。山溪雨霽流泉吼，野徑秋深落葉紛。</p>
  <p class=MsoPlainText style='text-indent:24.0pt;'>卻喜禪心清似水，何妨世態澹如雲。年來欲學頭陀行，掃地焚香禮佛勤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>煙蘿深處少喧嘩，日永蒲團好結跏。瓦缽午晴尋野蕨，竹籠春暖焙山茶。</p>
  <p class=MsoPlainText style='text-indent:24.0pt;'>黃鸝閒弄堤邊柳，白鹿爭銜洞口花。雙眼看空塵世態，禪心一片絕纖瑕。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>未劫沙門弘法難，何妨息影入深山。談經怕惹人增厭，說偈休嫌石太頑。</p>
  <p class=MsoPlainText style='text-indent:24.0pt;'>俗念已隨流水去，禪心早共白鷗閑。雲深日永無人到，溪壑優游任往還。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>蒼松繞徑綠成陰，禪榻定回鳥伴吟。了死生時方自在，舊輪迴處賴重尋。</p>
  <p class=MsoPlainText style='text-indent:24.0pt;'>珠沉濁水迷真性，月朗清天見本心。聞說西方無量樂，好營淨業效東林。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>落日遲遲下嶺阿，倚欄獨自念彌陀。荒蹊苔鎖遊人少，小苑花開野蝶多。</p>
  <p class=MsoPlainText style='text-indent:24.0pt;'>石壁千尋垂白練，茅龕四面擁青螺。黃鶯似解僧岑寂，盡日林中唱妙歌。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲樹蒼茫欲接霄，禪房晝靜絕喧囂。餘閑制衲裁荷葉，乘興攜瓢掇藥苗。</p>
  <p class=MsoPlainText style='text-indent:24.0pt;'>山雨霏霏霑石磴，野煙嬝嬝鎖溪橋。趁晴曳杖遨遊去，林影嵐光勝昨朝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>洞壑逍遙別有天，桃紅又是一新年。閒登危石焚香坐，笑汲清泉掃葉煎。</p>
  <p class=MsoPlainText style='text-indent:24.0pt;'>似雪寒梅開屋角，如霜明月落床前。不辭午夜孤吟苦，索筆重參文字禪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>難得騷人印雪泥，巉岩雲路若懸梯。尋僧攝屐來蓮社，送客扶笻出虎溪。</p>
  <p class=MsoPlainText style='text-indent:24.0pt;'>萬疊好山常作伴，數椽古屋自幽棲。不嫌野外盤餐薄，乘興還來嚼藿藜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>山林隱遯幾經年，未悟龍天一指禪。飛瀑懸岩閒去賞，方床兀石倦來眠。</p>
  <p class=MsoPlainText style='text-indent:24.0pt;'>庭前松響三更雨，塘裡荷開四月天。詩興偶從佳趣發，忙題好句入吟箋。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>世道從來險復艱，藏身岩壑學痴頑。花開幽苑春光麗，鶯囀高枝午夢還。</p>
  <p class=MsoPlainText style='text-indent:24.0pt;'>日照寒潭清徹底，雲移疊嶂翠迴環。水光山色無邊好，合與禪心一樣閒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>通天鳥道絕遊蹤，築室峰巒縹緲中。碧澗水深春雨後，孤嵐霞絢夕陽紅。</p>
  <p class=MsoPlainText style='text-indent:24.0pt;'>圍棋石凳呼樵叟，煮茗銀鐺倩牧童。未有秋毫相罣礙，眼前色相本來空。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>索食山禽大有靈，每逢洗缽繞階鳴。溪頭玩水臨風坐，嶺上尋梅踏雪行。</p>
  <p class=MsoPlainText style='text-indent:24.0pt;'>毀佛謗僧悲末劫，棲岩飲澗了餘生。自嗟憂世心常在，詩句吟來有哭聲。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>我年十七住茲山，托缽未曾入市闤。意靜方知禪味好，心澄自覺世緣慳。</p>
  <p class=MsoPlainText style='text-indent:24.0pt;'>月穿清沼花毿徑，雲鎖空庭水繞關。林壑優遊忘歲月，王侯那及道人閑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>楞嚴閱罷夕陽時，獨坐空庭玩翠微。閒許牧童來問字，興邀騷客共敲詩。</p>
  <p class=MsoPlainText style='text-indent:24.0pt;'>身閑好似雲棲岫，心淨渾如月印池。不二法門無可說，自家證得自家知。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>青廚煙斷僧貧極，小徑莎封客過稀。供佛座前猿獻果，談經林下鹿銜衣。</p>
  <p class=MsoPlainText style='text-indent:24.0pt;'>雨餘翠嶺尋芝去，日落危巖曳杖歸。鳥語花香皆道味，溪聲山色盡禪機。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>談到山居興趣佳，自家燒飯自烹茶。滿池幽馥開紅藕，夾道濃陰長綠槐。</p>
  <p class=MsoPlainText style='text-indent:24.0pt;'>檀熱金爐香滿室，風吹翠竹影搖階。厭同親友頻來往，性癖生來與俗乖。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>誰能漸息勞生計，來聽空桑說息機。小澗落花隨水去，蒼松老鶴帶雲歸。</p>
  <p class=MsoPlainText style='text-indent:24.0pt;'>庭前夜靜猿偷果，榻上定回月在衣。惟願他年生極樂，萬般事與素心違。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>狂吟誤我已多年，面壁工夫未得專。擊缽好興宗炳社，鑿池擬種遠公蓮。</p>
  <p class=MsoPlainText style='text-indent:24.0pt;'>頻來故友皆同道，偶讀新詩勝悟禪。高臥雲房忘浩劫，茶煙香霧繞床前。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>春寒月皎梅花放，和雪簪瓶供佛宜。世味早同流水淡，禪心只有白雲知。</p>
  <p class=MsoPlainText style='text-indent:24.0pt;'>僧家庸俗殊堪恥，聖道陵夷益可悲。一卷法華方讀罷，又忙筆墨寫新詩。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>遊人無計祗佯狂，隱個茅茨芡作糧。求利莫如謀道好，吟詩更比讀經忙。</p>
  <p class=MsoPlainText style='text-indent:24.0pt;'>清風吹碎潭中月，紅日消融草上霜。太息人間多惡濁，逃身佛地合潛藏。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>浪翻鐺內茶初熟，火熱爐中芋正燔。野圃蔬肥春雨沃，幽庭花落晚風翻。</p>
  <p class=MsoPlainText style='text-indent:24.0pt;'>呼童閒掃松間徑，延客曾開月下門。自笑參禪無定力，又思擊缽入東墩。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>入得山來事事安，懶開淨眼視塵寰。粗成草屋堪容膝，不出松門等閉關。</p>
  <p class=MsoPlainText style='text-indent:24.0pt;'>筧水一條分供後，檐雲無數放參還。梅香月皎禪心淨，相對忘言各自閒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>欣然披得佛袈裟，禪淨雙修學永嘉。六字洪名持弗倦，三重妙定發無遮。</p>
  <p class=MsoPlainText style='text-indent:24.0pt;'>眼空大地原非傲，心慕西方不落邪。識得歸源無二路，何妨念佛又趺跏。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>微吟亍彳循花徑，習定跏趺坐石床。意靜不隨流水動，心閒反笑白雲忙。</p>
  <p class=MsoPlainText style='text-indent:24.0pt;'>紫芽茶熟銀鐺沸，紅薯飯炊瓦鑊香。夕磬一聲千嶂月，不知人世幾滄桑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自憐應世百無能，合隱屯峰最上層。塘種白蓮園種芋，山如故友水如朋。</p>
  <p class=MsoPlainText style='text-indent:24.0pt;'>花前煮茗風為扇，石上翻經月作燈。野鹿似知聞佛法，常來禪榻狎孤僧。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>山色溪光分外嘉，漫將此境向人誇。沿階遍種菩提樹，繞院常開般若花。</p>
  <p class=MsoPlainText style='text-indent:24.0pt;'>崖下裁雲朝補納，庵前掃葉暮煎茶。無邊清福長消受，一任人間歲月賒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自家運水自搬柴，誰識於中道味嘉。雨後閒芟荒徑草，春來遙摘碧岩茶。</p>
  <p class=MsoPlainText style='text-indent:24.0pt;'>山中不少點頭石，洞口都無迷眼花。伐木樵童歸去晚，磐陀靜坐數硒鴉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>莫問西天路短長，惟憑信願作資糧。壁間淡繪三尊佛，爐內長燃一炷香。</p>
  <p class=MsoPlainText style='text-indent:24.0pt;'>風送鐘聲過絕壑，月移花影入幽廊。自憐禪定功夫淺，障道詩魔不得降。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不為攖人世網牽，飄然來隱碧峰巔。僧閒枕借雲邊石，客到茶煎澗底泉。</p>
  <p class=MsoPlainText style='text-indent:24.0pt;'>春暮拆花先供佛，夜深留月伴參禪。課餘無事常行樂，玩水看山不要錢。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>潛門托缽非關俗，傍水依山合悟禪。庭聳千拳點頭石，窗臨百尺落簾泉。</p>
  <p class=MsoPlainText style='text-indent:24.0pt;'>制衣荷葉剛盈沼，容膝蘿庵止一椽。不共人間爭富貴，溪巒風月樂無邊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一庵小築丈餘寬，繞室煙霞四面巒。瓦灶夜寒烘芋火，石台日午晒藷乾。</p>
  <p class=MsoPlainText style='text-indent:24.0pt;'>簪瓶座畔拈花笑，戲月池邊掬水看。歷歷禪心誰罣礙，天頃地覆不相干。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>地僻更無人跡到，林深時有鳥聲喧。如屏山色青當戶，似鑑溪光碧繞門。</p>
  <p class=MsoPlainText style='text-indent:24.0pt;'>風過檐前花弄影，月穿潭底水無痕。眼看色相皆虛妄，萬法推窮見本源。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>象簡金魚冷眼看，修真早入白雲間。翠侵曲檻千竿竹，青納疏櫳四面山。</p>
  <p class=MsoPlainText style='text-indent:24.0pt;'>體弱已隨梅影瘦，性慵不讓石頭頑。籐床睡起天將瞑，又得浮生一日閒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>禪機道意詩中見，磬韻魚擊夢裡聽。荷沼風吹朝洗缽，石潭月印夜添瓶。</p>
  <p class=MsoPlainText style='text-indent:24.0pt;'>茶烹瓦灶煙重繞，葵熱沙鍋味正馨。靜掩竹扃無個事，焚香朗誦法華經。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>插天萬木鬱蔥龍，莎磴梯懸絕客蹤。澗底石奇疑伏虎，崖頭檜老欲蟠龍。</p>
  <p class=MsoPlainText style='text-indent:24.0pt;'>豪吟坐對孤峰月，得句狂敲半夜鐘。如此逍遙誰可比，詩情禪味十分濃。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>久隱直教性欲頑，參禪懶出翠微巒。閒分荷葉裁新衲，常嚼松花當午餐。</p>
  <p class=MsoPlainText style='text-indent:24.0pt;'>提簟納涼檐下臥，抱琴遺興月中彈。願如大海猶嫌淺，心似虛空不覺寬。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>遠隔人寰絕點埃，嵐光林影繞香台。龕前煙篆檀初熱，籬畔馨飄菊正開。</p>
  <p class=MsoPlainText style='text-indent:24.0pt;'>洗缽澗邊拈月看，移松崖上鋤雲栽。汴溪苟乏佳山水，安得詩僧卓錫來。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>俗累塵情一例捐，青燈古佛覺飄然。汲泉銀鼎和雲煮，徙榻松窗對月眠。</p>
  <p class=MsoPlainText style='text-indent:24.0pt;'>富貴功名心冷矣，林泉山水志終焉。薄糜淡茗堪度日，懶向人間去化緣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>衣缽隨身已有年，用功無術笑磨磚。似梅弱骨僧俱瘦，如鏡清池月共圓。</p>
  <p class=MsoPlainText style='text-indent:24.0pt;'>滅卻妄心方見性，吟來佳句亦非禪。誤人文字殊非淺，大道未明思愴然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>遍野風光任我遊，囂塵不到汴山頭。如鬟疊嶂通簾翠，似帶清溪繞屋流。</p>
  <p class=MsoPlainText style='text-indent:24.0pt;'>茶鼎煮泉明月墜，香爐燒柏白雲浮。水光嵐影閒相照，一片禪心分外幽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一入山來萬事休，更無俗累可擔憂。娛情林下聽禽噪，遣興溪邊看水流。</p>
  <p class=MsoPlainText style='text-indent:24.0pt;'>屋破任教雲去補，身閒常與鹿同遊。十年徒受林泉福，說法何曾石點頭。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>數椽茅屋傍雲邊，翠竹黃花合有緣。倦去遊山閒玩水，朝來念佛暮參禪。</p>
  <p class=MsoPlainText style='text-indent:24.0pt;'>吟詩品茗峰頭坐，掃石焚香月下眠。世外繁華都不管，一生無累自安然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲鎖高峰到客稀，逃名久與俗情違。花開庭院春光麗，雨過池塘草色肥。</p>
  <p class=MsoPlainText style='text-indent:24.0pt;'>供佛青猿常獻果，聽經白鹿解銜衣。消閒曳杖前山去，緩步歸來月滿扉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>空來萬境豁襟胸，忘卻人間秋復冬。煮茗閒看雲出岫，談經靜待鶴歸松。</p>
  <p class=MsoPlainText style='text-indent:24.0pt;'>山中日永禪心淡，洞口春回野氣濃。似解山僧太寂寞，清溪徹夜水淙淙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>久懶經行出洞門，庭階苔蘚繡成紋。經翻榻上留明月，香熱爐中篆白雲。</p>
  <p class=MsoPlainText style='text-indent:24.0pt;'>般若澄心方得證，是非有耳不能聞。一生消受清閒福，長伴林泉猿鶴群。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>無憂無慮更何疑？日日清閒玩翠微。花落自隨流水去，峰高不礙白雲飛。</p>
  <p class=MsoPlainText style='text-indent:24.0pt;'>經翻貝葉鳥窺榻，定入蒲團月在衣。有耳懶聞塵世事，好同魚鳥共忘機。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>煙雲鎖斷市聲譁，閒坐庭前數落花。種福齋僧沒檀越，沽油供佛典袈裟。</p>
  <p class=MsoPlainText style='text-indent:24.0pt;'>參明妙諦禪心曠，耐得清貧道味賒。卻喜一生無俗累，何妨薄粥與粗茶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>惡濁塵寰首不迴，一庵棲隱翠微隈。小鐺煮茗燒黃葉，古石題詩拂綠苔。</p>
  <p class=MsoPlainText style='text-indent:24.0pt;'>竹徑每呼風去掃，柴門一任月來開。問誰肯學無為道，脫出婁羅歷劫災。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>莫因才勢恃英雄，末日荒郊一樣同。念起六根皆不淨，心澄萬慮自能空。</p>
  <p class=MsoPlainText style='text-indent:24.0pt;'>此生願赴蓮池會，來世休投火宅中。寄語世人早回首，沉淪業海苦無窮。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>人生恰似一孤蓬，海上飄流西復東。欲免輪迴求解脫，能逃生死是英雄。</p>
  <p class=MsoPlainText style='text-indent:24.0pt;'>八風不動悲歡盡，五蘊皆空體相融。妄起無明投業海，茫茫誰識主人翁。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>寒暑自來還自丟，煙霞高臥不知年。慣餐瓦缽松花飯，閒煮銀鐺石澗泉。</p>
  <p class=MsoPlainText style='text-indent:24.0pt;'>一曲溪流出檻外，萬重山立翠簾前。應知心外原無佛，漫說壺中別有天。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>五律<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>崖挺蒼松秀，塘開白藕香。溪聲清入韻，山色巧成妝。</p>
  <p class=MsoPlainText style='text-indent:24.0pt;'>採藥雲生袖，煮茶月墜鐺。浮生如一夢，碌碌為誰忙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>日出千林曉，檀薰一室馨。白雲迷野徑，蒼蘚繡閑庭。</p>
  <p class=MsoPlainText style='text-indent:24.0pt;'>古木參天翠，高峰抱屋清。滄桑任變幻，入定掩松扃。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>幽居能免俗，樂道不知年。寂坐雲邊石，細聽澗底泉。</p>
  <p class=MsoPlainText style='text-indent:24.0pt;'>鐘鳴千嶂月，香爇一龕煙。人靜心如佛，山高屋在天。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>徑荒苔蘚積，屋古薜蘿橫。嵐影融雲影，泉聲雜鳥聲。</p>
  <p class=MsoPlainText style='text-indent:24.0pt;'>微吟松下坐，散步水邊行。夕磬隨風遠，孤燈伴月明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>門吞千嶂遠，庵葬萬山深。松韻登真諦，鳥歌亦梵音。</p>
  <p class=MsoPlainText style='text-indent:24.0pt;'>倚梅閒念佛，坐石默觀心。日落幽林靜，定回發朗吟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>池虛唯一月，性淨絕纖塵。泉石堪行樂，功名不足珍。</p>
  <p class=MsoPlainText style='text-indent:24.0pt;'>觀心修般若，閉目養精神。偶見桃花放，郊原浩蕩春。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>勤禮蓮龕佛，細參玉板禪。飢來尋野藿，渴去飲山泉。</p>
  <p class=MsoPlainText style='text-indent:24.0pt;'>飛瀑長奔壑，蒼松欲接天。添瓶拈月看，掃石倚雲眠。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一水迴流曲，群峰積翠重。定深空色相，靜極豁心胸。</p>
  <p class=MsoPlainText style='text-indent:24.0pt;'>斷食常懸缽，催詩每擊鐘。池清魚哈月，風動鶴歸松。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夕照便幽砌，疏鐘度遠岑。餐霞無俗態，挹水滌詩襟。</p>
  <p class=MsoPlainText style='text-indent:24.0pt;'>鳥唱無生曲，溪喧大古音。白雲空色相，皎月印禪心。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>懶把五時判，何須八教宣。題詩尋古石，煮茗汲流泉。</p>
  <p class=MsoPlainText style='text-indent:24.0pt;'>瓶小能容月，潭澄欲浸天。無心不是道，妙語本非禪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>巒翠雲重鎖，松高鶴自來。澗香崖果墜，窗白嶺梅開。</p>
  <p class=MsoPlainText style='text-indent:24.0pt;'>石為翻經掃，花因供佛栽。前山飛錫去，長嘯帶星回。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>禪味澹如水，吟軀瘦似梅。開池留皓月，栽樹護香台。</p>
  <p class=MsoPlainText style='text-indent:24.0pt;'>白鹿銜花去，青猿獻果來。支筇看日落，掃石待雲回。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雲影迷樵徑，鐘聲隔市廛。撥爐煨紫芋，鑿沼種青蓮。</p>
  <p class=MsoPlainText style='text-indent:24.0pt;'>玩水溪邊坐，拋書石上眠。生涯雖淡泊，不為利名牽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>留飯幽禽食，談禪瘦石聽。崖懸一練白，窗納數峰青。</p>
  <p class=MsoPlainText style='text-indent:24.0pt;'>魚嚼潭中藻，泉添月下瓶。浮生真似夢，人醉我先醒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>安禪詩味淡，行道俗緣輕。幽草侵階綠，清泉激石鳴。</p>
  <p class=MsoPlainText style='text-indent:24.0pt;'>夕曛樵唱歇，暮課梵音清。門靜雲來鎖，燈昏月代明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戶牖通三面，峰巒繞四圍。梅開花襯雪，苔繡石穿衣。</p>
  <p class=MsoPlainText style='text-indent:24.0pt;'>應世知無術，參禪可息機。汲泉和月煮，洗缽帶雲歸。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>雨餘莎磴滑，日出竹庵晴。採藥雲間去，吟詩澤畔行。</p>
  <p class=MsoPlainText style='text-indent:24.0pt;'>溪聲談妙諦，山色悟無生。補衲防天冷，翻經待月明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庵小堪容膝，山高欲接天。澄心無妄想，契道有真詮。</p>
  <p class=MsoPlainText style='text-indent:24.0pt;'>細悟三車喻，勤參一指禪。崖登應捨筏，魚得亦忘筌。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>林叟常來往，樵夫亦友朋。籬垠尨吠客，窗外鳥窺僧。</p>
  <p class=MsoPlainText style='text-indent:24.0pt;'>趣寂成孤調，談玄入上乘。禪心清若水，世念冷于冰。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>註：本來 上人之詩集，共有七冊之多，據云：於回台時，在基隆海關，被日本警察唯得放行「佛經」一件「詩集」二冊，餘皆被沒收。本書所集之詩稿，乃是其部份而已。特此註明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<!-- Begin of Hotrank Counter - DO NOT MODIFY -->
      <script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> <!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
