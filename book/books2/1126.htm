<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   蕅益大師淨土選集—詩偈
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="../books/book.css" rel="stylesheet"/>
<viewport content="width=device-width, initial-scale=1.0"/></head>
<body background="../books/textbackground.jpg" class="Normal" lang="ZH-TW" link="blue" vlink="purple">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      蕅益大師淨土選集—詩偈
      <span lang="EN-US">
</span>
</span>
</strong>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span style="color:#003300">
     靈峰蕅益大師著
    </span>
</p>
<p class="MsoPlainText" style="text-align:center">
<span style="color:#003300">
     獅山淨業學人會性敬輯
    </span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span lang="EN-US">
<a href="#a01">
      大勢至法王子念佛三昧頌
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a02">
      淨社銘
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a03">
      阿彌陀佛像贊（九首）
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a04">
      西方三聖像贊
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a05">
      雲棲和尚蓮大師像贊（三首）
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a06">
      沈母金太孺人往生贊 有引
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a07">
      佛說阿彌陀經塔贊
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a08">
      卓無量普觀圖贊
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a09">
      西齋淨土詩贊
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a10">
      自像贊（三十三首今錄念佛像贊六首）
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a11">
      淨土偈（十四首）有序
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a12">
      贈參己
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a13">
      答初平發願偈
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a14">
      贈頂瞿師掩關念佛
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a15">
      贈莊聖西
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a16">
      贈耦西
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a17">
      贈魏國徐燕超居士
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a18">
      五戒歌—示憨月
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a19">
      示馬光世
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a20">
      丙戍中秋懷淨土
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a21">
      輓旅泊大德
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a22">
      示豁一
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a23">
      利濟寺禪堂放生念佛社偈 有序
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a24">
      示寶樹
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a25">
      獨坐書懷（二首）
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a26">
      病中口號
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a27">
      病間偶成
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a28">
      大病初起求生淨土（六首）
     </a>
</span>
<span lang="EN-US" style='font-family:"Times New Roman";
"Courier New"'>
</span>
</p>
<p class="MsoPlainText" style="text-align:center">
<span lang="EN-US">
<a href="#a29">
      甲午除夕
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a30">
      乙未元旦（二首）
     </a>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a01">
</a>
<span style="color:#333399">
     大勢至法王子念佛三昧頌
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    服盡軒岐百草丸
    <span>
</span>
    阿伽一味信神丹
   </p>
<p class="MsoPlainText" style="text-indent:24.0pt;">
    五宗八教橫羅列
    <span>
</span>
    未死偷心孰肯飧
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a02">
</a>
<span style="color:#333399">
     淨社銘
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    持戒為本
    <span>
</span>
    淨土為歸    觀心為要    善友為依
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a03">
</a>
<span style="color:#333399">
     阿彌陀佛像贊（九首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一指光，周法界；十念成，皆自在。感應道交，生佛無礙。討甚自性彌陀，只此豈屬心外。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    光明壽量無倫匹
    <span>
</span>
    慈眼悲心徹底呈
   </p>
<p class="MsoPlainText" style="text-indent:24.0pt;">
    隻手長舒塵點劫
    <span>
</span>
    一般也是惜兒情
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    觀常作佛
    <span>
</span>
    佛常在觀    心想遍知    同條共貫
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    如來法界藏身
    <span>
</span>
    遍入眾生心想    譬如月印千江    一切有目同仰
   </p>
<p class="MsoPlainText" style="text-indent:24.0pt;">
    若欲離此覓真
    <span>
</span>
    何異捨聲索響    總云者個便是    依舊無端成兩
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    極樂大聖
    <span>
</span>
    法界醫王    入慈悲定    放智慧光    盡未來際
   </p>
<p class="MsoPlainText" style="text-indent:24.0pt;">
    恆照十方
    <span>
</span>
    眾生念者    攝取不忘    以如幻力    
    應物現色
   </p>
<p class="MsoPlainText" style="text-indent:24.0pt;">
    妄想稠林
    <span>
</span>
    相好百億    即影即真    不二不忒    
    嗟彼生盲
   </p>
<p class="MsoPlainText" style="text-indent:24.0pt;">
    覿面弗識
    <span>
</span>
    別覓玄機    翻墮見惑    我今稽首    
    滿月萬德
   </p>
<p class="MsoPlainText" style="text-indent:24.0pt;">
    願共含靈
    <span>
</span>
    歸安養國
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    稽首弘願四十八
    <span>
</span>
    一一願光不可盡    果徹因源恆度生    蓮華國土如明鏡
   </p>
<p class="MsoPlainText" style="text-indent:24.0pt;">
    睹影聞名創發心
    <span>
</span>
    頓入寶王三昧印    但勤瞻禮莫辭勞    紙墨元同法界性
   </p>
<p class="MsoPlainText" style="text-indent:24.0pt;">
    緣生當體空假中
    <span>
</span>
    四德三身不別並    況復澄空月正圓    心水澄清月自映
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     七
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    兩朵蓮華足底安
    <span>
</span>
    一雙空手悲心切
   </p>
<p class="MsoPlainText" style="text-indent:24.0pt;">
    覿面相逢法界身
    <span>
</span>
    虛空大地流鮮血（血書接引像）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     八
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    諸佛正遍知海
    <span>
</span>
    不離眾生心想    是故眼見耳聞    盡是彌陀聲像
   </p>
<p class="MsoPlainText" style="text-indent:24.0pt;">
    癡人捨此別求
    <span>
</span>
    喚作法身向上    誰知棄有覓空    一體無端成兩
   </p>
<p class="MsoPlainText" style="text-indent:24.0pt;">
    若知兩既不存
    <span>
</span>
    畢竟一何須尚    熾然禮拜稱名    即是超方伎倆
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     九
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    稽首西方須摩提
    <span>
</span>
    無量清淨平等覺    乘於六八大願輪    示現八萬四千相
   </p>
<p class="MsoPlainText" style="text-indent:24.0pt;">
    相有八萬四千好
    <span>
</span>
    好有八萬四千光    一一光中照法界    普攝念佛諸有情
   </p>
<p class="MsoPlainText" style="text-indent:24.0pt;">
    猶如慈母念一子
    <span>
</span>
    是故入此三昧王    名為普現一切相    畫師承此三昧力
   </p>
<p class="MsoPlainText" style="text-indent:24.0pt;">
    紙筆為緣妙相生
    <span>
</span>
    此相即是因緣生    生即無生具三諦    三諦三身既宛然
   </p>
<p class="MsoPlainText" style="text-indent:24.0pt;">
    四德應知無缺減
    <span>
</span>
    所禮既即諦與德    能禮應知即止觀    諦觀名別體復同
   </p>
<p class="MsoPlainText" style="text-indent:24.0pt;">
    是故能所性空寂
    <span>
</span>
    稽首如空無所依    是即自性無量覺
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a04">
</a>
<span style="color:#333399">
     西方三聖像贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    稽首阿彌大導師
    <span>
</span>
    觀音勢至同悲智    願輪無盡等虛空    歷劫長行不思議
   </p>
<p class="MsoPlainText" style="text-indent:24.0pt;">
    生界不空行不休
    <span>
</span>
    此是四弘無作誓    生界本空行非行    誰知二諦是一諦
   </p>
<p class="MsoPlainText" style="text-indent:24.0pt;">
    二由一有一莫守
    <span>
</span>
    非一非二非三四    三二宛然顯一真    大聖以此垂恩濟
   </p>
<p class="MsoPlainText" style="text-indent:24.0pt;">
    但願眾生悟自心
    <span>
</span>
    自心那復存橫豎    橫豎無非法界心    法界亦是強名字
   </p>
<p class="MsoPlainText" style="text-indent:24.0pt;">
    即知自心三聖人
    <span>
</span>
    本與眾生體不異    覿面三身四德新    紙墨筆腕非他事
   </p>
<p class="MsoPlainText" style="text-indent:24.0pt;">
    身命皈依能所忘
    <span>
</span>
    雙忘雙照恆如是
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a05">
</a>
<span style="color:#333399">
     雲棲和尚蓮大師像贊（三首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    威而不猛，和而不同，慈心濟物，梵行明功；追蹤往哲，啟迪群蒙。一句彌陀，橫亙豎充；禪關把定，永鎮魔風。我來禮塔，恍睹遺容。咦！私淑未須言嗣法，聊將嗣德附蓮宗！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    世競貴奇特，師耑守平常。人盡尚高峻，師獨存謙光。旋萬法而指歸淨土，憫五濁而廣作津梁。聞慈風兮寬鄙敦薄，積善化兮源遠流長。仰遺規以私淑，愧嗣德之未遑！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此是雲棲老漢
    <span>
</span>
    肚堻怞h思算    諦觀末世法門    百怪千奇沒幹
   </p>
<p class="MsoPlainText" style="text-indent:24.0pt;">
    饒他梵語華言
    <span>
</span>
    不出威音那畔    所以旋轉萬流    直指西方彼岸
   </p>
<p class="MsoPlainText" style="text-indent:24.0pt;">
    只圖腳底著實
    <span>
</span>
    何必門庭好看    八十餘年暗室燈    聞風猶使頑夫憚
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a06">
</a>
     沈母金太孺人往生贊
     <span>
</span>
     有引
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    吾人現前一念心性，原與阿彌陀佛同體；而罕能直下知歸者，無他，未具信、願、行，三故也。予嘗謂：信如將，願如謀，行如軍旅。有將有謀，老弱亦可取勝。苟無將謀，雖勇壯亦潰矣！是故、信宜專，願宜審，行宜無所不收。專且審，故圓頓直捷而至高；無所不收，故三根普被而至廣；此念佛三昧所以為橫超勝異也。邇來宗教之士，或視念佛太易，以為曲被中下；或視念佛太難，以為齋戒須全。夫太易，則不高；大難，則不廣；豈寶王三昧之謂哉！今觀太君坐逝，洵可頓釋兩疑。合掌贊曰：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    人心佛心
    <span>
</span>
    本自無二    一念相應    欲仁仁至
   </p>
<p class="MsoPlainText" style="text-indent:24.0pt;">
    卓哉沈母
    <span>
</span>
    信此實義    聖號喃喃    日時不離
   </p>
<p class="MsoPlainText" style="text-indent:24.0pt;">
    但持十齋
    <span>
</span>
    慈祥愷悌    罕睹怒容    多瞻惠施
   </p>
<p class="MsoPlainText" style="text-indent:24.0pt;">
    八十六年
    <span>
</span>
    淨業乃粹    集飲歡娛    大醒如醉
   </p>
<p class="MsoPlainText" style="text-indent:24.0pt;">
    驀直西歸
    <span>
</span>
    坐脫若戲    欲顯真因    身香表瑞
   </p>
<p class="MsoPlainText" style="text-indent:24.0pt;">
    信矣高圓
    <span>
</span>
    誠然廣被    匪易匪難    千秋永企
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a07">
</a>
<span style="color:#333399">
     佛說阿彌陀經塔贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    稽首阿彌陀如來
    <span>
</span>
    攝受眾生不思議    稽首廣長舌相經    諸佛護念不思議
   </p>
<p class="MsoPlainText" style="text-indent:24.0pt;">
    稽首執持名號人
    <span>
</span>
    徑登不退不思議    我曾發不思議願    欲以尊經作寶塔
   </p>
<p class="MsoPlainText" style="text-indent:24.0pt;">
    綺迴漩澓妙莊嚴
    <span>
</span>
    令見聞者皆歡悅    善哉千里鄭居士    先得我心所欲為
   </p>
<p class="MsoPlainText" style="text-indent:24.0pt;">
    巧思妙筆奪天工
    <span>
</span>
    梵文迤□無盈虧    我今合掌頂禮塔    願塔普放光無量
   </p>
<p class="MsoPlainText" style="text-indent:24.0pt;">
    我今合掌頂禮經
    <span>
</span>
    願經住世壽無量    經典所在即是塔    塔影所在即是經
   </p>
<p class="MsoPlainText" style="text-indent:24.0pt;">
    若人具有廣大信
    <span>
</span>
    始獲頂禮無餘情    若人得遇此經塔    畢竟當得廣大信
   </p>
<p class="MsoPlainText" style="text-indent:24.0pt;">
    是故我今作贊頌
    <span>
</span>
    廣不思議佛慧命
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a08">
</a>
<span style="color:#333399">
     卓無量普觀圖贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    會依報為蓮華
    <span>
</span>
    攝三身為自己    非以身往彼方    非移蓮花到此
   </p>
<p class="MsoPlainText" style="text-indent:24.0pt;">
    欲識個中消息
    <span>
</span>
    問取無量卓子
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a09">
</a>
<span style="color:#333399">
     西齋淨土詩贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    稽首楚石大導師
    <span>
</span>
    即是阿彌陀正覺    以茲微妙勝伽陀    令我讀誦當參學
   </p>
<p class="MsoPlainText" style="text-indent:24.0pt;">
    一讀二讀塵念消
    <span>
</span>
    三讀四讀染情薄    讀至十百千萬遍    此身已向蓮花托
   </p>
<p class="MsoPlainText" style="text-indent:24.0pt;">
    亦願後來讀誦者
    <span>
</span>
    同予畢竟生極樂    還攝無邊念佛人    永破事理分張惡
   </p>
<p class="MsoPlainText" style="text-indent:24.0pt;">
    同居淨故四俱淨
    <span>
</span>
    圓融直捷超方略
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a10">
</a>
<span style="color:#333399">
     自像贊（三十三首今錄念佛像贊六首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    信得是心是佛，乃信是心作佛；所以枯坐喃喃，耑念阿彌陀佛。偏要記串記千，不學瞞頇鶻突。無論專心散心，聲聲滅罪八十億劫。假使眾生界盡，虛空界盡，我此持名終無休歇！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不願成佛，不求作祖。不肯從今，不敢畔古。念念思歸極樂鄉，心心只畏娑婆苦！六字彌陀是話頭，千磨百難誰能阻。天下元非手可援，且學顏淵權閉戶。直待西方去復來，普與塵沙擊法鼓！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    願大不遺塵界
    <span>
</span>
    膽小怕墮地獄    見人嬉笑滿容    禮佛悲哀痛哭
   </p>
<p class="MsoPlainText" style="text-indent:24.0pt;">
    終日輪串數珠
    <span>
</span>
    唯恐萬聲未足    縱有一隙獨明    且無片長可錄
   </p>
<p class="MsoPlainText" style="text-indent:24.0pt;">
    只圖下品蓮生
    <span>
</span>
    便是終身定局    豈敢大言欺世    致使法門受辱
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不參禪
    <span>
</span>
    不學教    
    彌陀一句真心要    不談玄  不說妙    數珠一串真風調
   </p>
<p class="MsoPlainText" style="text-indent:24.0pt;">
    由他譏
    <span>
</span>
    任他笑    
    念不沈兮亦不掉    晝夜稱名誓弗忘    專待慈尊光堨l
   </p>
<p class="MsoPlainText" style="text-indent:24.0pt;">
    懸知蓮萼已標名
    <span>
</span>
    請君同上慈悲簉
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    蘊慈合掌問持戒
    <span>
</span>
    我說持戒須蘊慈    慈是下化眾生本    慈是上求佛道基
   </p>
<p class="MsoPlainText" style="text-indent:24.0pt;">
    不殺不盜不淫妄
    <span>
</span>
    拔苦與樂功甚奇    專護性遮令清淨    仍須念佛求生西
   </p>
<p class="MsoPlainText" style="text-indent:24.0pt;">
    設不求生極樂國
    <span>
</span>
    只恐仍遭隔陰迷    設能信願求彼土    雖曾有犯亦成機
   </p>
<p class="MsoPlainText" style="text-indent:24.0pt;">
    是以我今但念佛
    <span>
</span>
    一句彌陀法界師    不勞學漱趙州口    不勞學奮雲門威
   </p>
<p class="MsoPlainText" style="text-indent:24.0pt;">
    聲聲坐斷聖凡路
    <span>
</span>
    四句咸離絕百非    三身四德覿體露    爍破鳥空鼠即癡
   </p>
<p class="MsoPlainText" style="text-indent:24.0pt;">
    蘊慈蘊慈應諦信
    <span>
</span>
    佛號圓成八萬儀
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    人知其眨古斥今，不思忌諱；不知其談教說禪，不立文字。上法座兮口若懸河，下法座兮目無所視。從朝至暮稱阿彌，矻矻孽孽將數記。三十年來不改弦，從茲堪盡未來際。十種可盡念無盡，一切三昧一三昧。具縛凡夫甚希有，決不妄言聖賢位。蒼暉若欲恆相隨，剎那勇發菩提志。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a11">
</a>
<span style="color:#333399">
     淨土偈（十四首）有序
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    博山禪師拈淨土偈，每云：「淨心即是西方土」，蓋以因攝果也。讀者不達，遂至以理奪事，幾欲破法！予觸耳感懷，每拈「西方即是唯心土」，俾以事扶理，聊附補偏救弊之職云。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    無上深禪不用參
   </p>
<p class="MsoPlainText" style="text-indent:24.0pt;">
    佛向念中全體露
    <span>
</span>
    更生疑慮大癡憨
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    離土談心實倒顛
   </p>
<p class="MsoPlainText" style="text-indent:24.0pt;">
    念念總皆歸佛海
    <span>
</span>
    生盲重覓祖師禪
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    得見彌陀始悟心
   </p>
<p class="MsoPlainText" style="text-indent:24.0pt;">
    寸土不存非斷滅
    <span>
</span>
    堂堂相好寂光身
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    欲悟唯心但念西
   </p>
<p class="MsoPlainText" style="text-indent:24.0pt;">
    舌相廣長專為此
    <span>
</span>
    更求玄妙抑合癡
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    無相非從相外求
   </p>
<p class="MsoPlainText" style="text-indent:24.0pt;">
    擬欲將心取無相
    <span>
</span>
    靈龜曳尾轉堪憂
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    未識西方豈識心
   </p>
<p class="MsoPlainText" style="text-indent:24.0pt;">
    逝子謬希圓頓解
    <span>
</span>
    拾將落葉當黃金
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     七
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    更覓唯心見已違
   </p>
<p class="MsoPlainText" style="text-indent:24.0pt;">
    光影揣摩成活計
    <span>
</span>
    蓮邦何日薄言歸
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     八
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    擬撥西方理便乖
   </p>
<p class="MsoPlainText" style="text-indent:24.0pt;">
    極樂一塵同剎海
    <span>
</span>
    假饒天眼未知涯
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     九
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    趁到同居第一關
   </p>
<p class="MsoPlainText" style="text-indent:24.0pt;">
    但得九蓮能托質
    <span>
</span>
    寂光何慮不時還
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     十
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    土淨方知心體空
   </p>
<p class="MsoPlainText" style="text-indent:24.0pt;">
    一切境風猶挂念
    <span>
</span>
    云何妄說任西東
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     十一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    莫把唯心旨趣誣
   </p>
<p class="MsoPlainText" style="text-indent:24.0pt;">
    迷悟去來元藏性
    <span>
</span>
    謾言平等卻成迂
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     十二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    白藕池開不用栽
   </p>
<p class="MsoPlainText" style="text-indent:24.0pt;">
    一念頓教歸佛海
    <span>
</span>
    何勞少室與天台
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     十三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    三昧中王道最微
   </p>
<p class="MsoPlainText" style="text-indent:24.0pt;">
    瞥爾生疑千古隔
    <span>
</span>
    咬釘嚼鐵莫依違
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     十四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西方即是唯心土
    <span>
</span>
    慧日高懸第一機
   </p>
<p class="MsoPlainText" style="text-indent:24.0pt;">
    事理雙融真淨業
    <span>
</span>
    現前何法不玄微
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a12">
</a>
<span style="color:#333399">
     贈參己
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    盡大地是箇自己，彌陀亦在堻\安身。盡法界、不出彌陀一毛孔光明，自己更向何處著腳？念念彌陀念念己，自他不隔是真參；若從少室求端的，鈍置己靈深可憐！故今參己無別事，六時長憶紫金仙。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a13">
</a>
<span style="color:#333399">
     答初平發願偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    有願無行
    <span>
</span>
    如人無足    有行無願    如盲無導
   </p>
<p class="MsoPlainText" style="text-indent:24.0pt;">
    信步前行
    <span>
</span>
    險惡難保    丁茲末運    法弱魔強
   </p>
<p class="MsoPlainText" style="text-indent:24.0pt;">
    縱有乾慧
    <span>
</span>
    猶難穩足    況雖立志    慧眼未開
   </p>
<p class="MsoPlainText" style="text-indent:24.0pt;">
    今生不度
    <span>
</span>
    更待何生    阿彌陀佛    大願深慈
   </p>
<p class="MsoPlainText" style="text-indent:24.0pt;">
    如母憶子
    <span>
</span>
    子何弗思    若不至心    早暮回向
   </p>
<p class="MsoPlainText" style="text-indent:24.0pt;">
    悠悠緩縱
    <span>
</span>
    即逃逝人    非必訶謗    乃名逃逝
   </p>
<p class="MsoPlainText" style="text-indent:24.0pt;">
    汝今已能
    <span>
</span>
    奮然自新    當知珍池    新萌蓮蕊
   </p>
<p class="MsoPlainText" style="text-indent:24.0pt;">
    從今數發
    <span>
</span>
    相續不斷    斯可名為    勇猛丈夫
   </p>
<p class="MsoPlainText" style="text-indent:24.0pt;">
    如或未然
    <span>
</span>
    仍前習氣    始勤終惰    口向心背
   </p>
<p class="MsoPlainText" style="text-indent:24.0pt;">
    既非菩薩
    <span>
</span>
    亦非二乘    常在三界    出沒輪迴
   </p>
<p class="MsoPlainText" style="text-indent:24.0pt;">
    自未能度
    <span>
</span>
    云何度人    如被漂者    欲拯岸行
   </p>
<p class="MsoPlainText" style="text-indent:24.0pt;">
    如癩病者
    <span>
</span>
    賣瘡癬藥    愚癡顛倒    舉世所嗤
   </p>
<p class="MsoPlainText" style="text-indent:24.0pt;">
    汝既發心
    <span>
</span>
    我深隨喜    復為勸助    使得堅忍
   </p>
<p class="MsoPlainText" style="text-indent:24.0pt;">
    同觀慈尊
    <span>
</span>
    共化塵剎    盡未來際    永矢弗諼
   </p>
<p class="MsoPlainText" style="text-indent:24.0pt;">
    願汝精勤
    <span>
</span>
    先成佛道    我作文殊    助汝揚化
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a14">
</a>
<span style="color:#333399">
     贈頂瞿師掩關念佛
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    阿彌陀佛聲歷歷
    <span>
</span>
    自他共離不可覓    是心作佛是心是    熾然感應真空寂
   </p>
<p class="MsoPlainText" style="text-indent:24.0pt;">
    驀直歸來莫問津
    <span>
</span>
    無明睡媗F霹靂    醒來捫枕笑呵呵    夢墮大河誰實溺
   </p>
<p class="MsoPlainText" style="text-indent:24.0pt;">
    夢時非墮醒非超
    <span>
</span>
    一任凱風同奏勣    髻珠解處紹功成    內外空爭庶與嫡
   </p>
<p class="MsoPlainText" style="text-indent:24.0pt;">
    無生曲堜月寒
    <span>
</span>
    白牛背上吹橫笛
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a15">
</a>
<span style="color:#333399">
     贈莊聖西
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    彌陀即是毘盧師
    <span>
</span>
    極樂即是華藏界    八萬四千相好中    一一具足剎塵相
   </p>
<p class="MsoPlainText" style="text-indent:24.0pt;">
    西方一一微塵中
    <span>
</span>
    具足世界差別種    是故普賢大願王    究竟導歸安養土
   </p>
<p class="MsoPlainText" style="text-indent:24.0pt;">
    同居淨土四俱淨
    <span>
</span>
    橫超自在甚希有    若人深信淨土門    始是深信法界理
   </p>
<p class="MsoPlainText" style="text-indent:24.0pt;">
    若人已悟法界理
    <span>
</span>
    方肯熾然求往生    法界非往非不往    順悉檀故名為往
   </p>
<p class="MsoPlainText" style="text-indent:24.0pt;">
    法界非生非不生
    <span>
</span>
    順悉檀故名為生    如是往生即向上    圓頓了義無倫匹
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a16">
</a>
<span style="color:#333399">
     贈耦西
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    善財初發意
    <span>
</span>
    百城方盡南    一見普賢後    始知西更湛
   </p>
<p class="MsoPlainText" style="text-indent:24.0pt;">
    十願導其往
    <span>
</span>
    深禪不用參    彌陀法界藏    介爾一念含
   </p>
<p class="MsoPlainText" style="text-indent:24.0pt;">
    六字聲歷歷
    <span>
</span>
    皎月澄寒潭    未識歧塗苦    那知此道甘
   </p>
<p class="MsoPlainText" style="text-indent:24.0pt;">
    上善共攜手
    <span>
</span>
    列祖朋盍簪    觀成一十六    生品列三三
   </p>
<p class="MsoPlainText" style="text-indent:24.0pt;">
    任彼馳圓頓
    <span>
</span>
    方茲定有慚
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a17">
</a>
<span style="color:#333399">
     贈魏國徐燕超居士
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    愷悌慈祥古佛心
    <span>
</span>
    襟期爽朗芥投鍼    祇從安養遴拊萼    不向時流較釜鬵
   </p>
<p class="MsoPlainText" style="text-indent:24.0pt;">
    一念便能嚴四土
    <span>
</span>
    十聲誰肯易千金    春來柳葉初含笑    把手同遊解脫林
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a18">
</a>
<span style="color:#333399">
     五戒歌—示憨月
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    受戒易  守戒難
    <span>
</span>
    莫將大事等閑看    浮囊度海須勤護    一念差池全體殘
   </p>
<p class="MsoPlainText" style="text-indent:24.0pt;">
    理勝欲  便安瀾
    <span>
</span>
    把定從來生死關    任他逆順魔軍箭    凜凜孤懷月影寒
   </p>
<p class="MsoPlainText" style="text-indent:24.0pt;">
    不殺生
    <span>
</span>
    大慈仁    
    物我一體如長春    蠕動蜎飛佛性等    賢愚貴賤無疏親
   </p>
<p class="MsoPlainText" style="text-indent:24.0pt;">
    不偷盜
    <span>
</span>
    充義奧    
    正直清廉明節操    心外無法可當情    菩提性具非他造
   </p>
<p class="MsoPlainText" style="text-indent:24.0pt;">
    不淫欲  梵行篤
    <span>
</span>
    身心皎潔同珠玉    泰山喬嶽立清風    等閑超出娑婆獄
   </p>
<p class="MsoPlainText" style="text-indent:24.0pt;">
    不妄語
    <span>
</span>
    誠相與    
    廣長舌相昏塗炬    矢口千金敵國欽    九界同歸作洲渚
   </p>
<p class="MsoPlainText" style="text-indent:24.0pt;">
    不飲酒  離群醜
    <span>
</span>
    智慧照明師子吼    衣媔穄]豈更忘    免得親翁再苦口
   </p>
<p class="MsoPlainText" style="text-indent:24.0pt;">
    三皈五戒果精明
    <span>
</span>
    觀音勢至為師友
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a19">
</a>
<span style="color:#333399">
     示馬光世
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    未知箇事難得知
    <span>
</span>
    已知欲忘亦不易    
    忘卻威音那畔底    今時方顯頭頭是
   </p>
<p class="MsoPlainText" style="text-indent:24.0pt;">
    著衣喫飯弄神通
    <span>
</span>
    劍樹刀山任遊戲    念彌陀  算珠記    夫婦知能第一義
   </p>
<p class="MsoPlainText" style="text-indent:24.0pt;">
    淨穢兩忘仍歷然
    <span>
</span>
    法界分明無礙事    一念圓彰四土嚴    三身頓證驚長寐
   </p>
<p class="MsoPlainText" style="text-indent:24.0pt;">
    信得真
    <span>
</span>
    見得至    
    步步腳跟都著地    以茲自覺覺眾生    大智光明照十世
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a20">
</a>
<span style="color:#333399">
     丙戍中秋懷淨土
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    皓月年年照客秋
    <span>
</span>
    夢中時動故鄉愁    兜羅綿手垂應久    優缽羅華散未收
   </p>
<p class="MsoPlainText" style="text-indent:24.0pt;">
    癡掉不除增愧色
    <span>
</span>
    貪瞋猶熾礙真修    長空鴈影蕭然度    寄我深思到寶樓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a21">
</a>
<span style="color:#333399">
     輓旅泊大德
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    淨土迢迢不涉程
    <span>
</span>
    閻浮禮誦已功成    漚花頓滅千生影    德水初標九品名
   </p>
<p class="MsoPlainText" style="text-indent:24.0pt;">
    酬債豈應嫌病苦
    <span>
</span>
    橫超寧復畏譏評    殷勤為我求慈父    何日同垂隻手迎
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a22">
</a>
<span style="color:#333399">
     示豁一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    華嚴圓頓經王
    <span>
</span>
    普賢法界宗主    十願導歸極樂    便是玄極微旨
   </p>
<p class="MsoPlainText" style="text-indent:24.0pt;">
    若更別扣祖關
    <span>
</span>
    都是奴僕婢使    果然奇特丈夫    卓信心作心是
   </p>
<p class="MsoPlainText" style="text-indent:24.0pt;">
    念念相應不差
    <span>
</span>
    豈肯水中渴死    瞬息旋轉萬流    一句彌陀到底
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a23">
</a>
     利濟寺禪堂放生念佛社偈
     <span>
</span>
     有序
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    佛祖心要，悲智雙運而已。贖命，大悲下化也。送想西方，大智上求也。法門之妙，孰過於此！但、靡不有初，鮮克有終。是宜堅其心，砥其行。庶珍池寶卷在我，而不在人矣！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    諸法本無生
    <span>
</span>
    不生非實義    魚躍與鳶飛    明明佛祖意
   </p>
<p class="MsoPlainText" style="text-indent:24.0pt;">
    迴向極樂邦
    <span>
</span>
    圓成無上智    歷劫矢勿諼    是名真利濟
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a24">
</a>
<span style="color:#333399">
     示寶樹
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    修行無巧法
    <span>
</span>
    只要生死切    諦觀百年身    露電同生滅
   </p>
<p class="MsoPlainText" style="text-indent:24.0pt;">
    千古大聖賢
    <span>
</span>
    皆從一念決    一念識重輕    群妄自超越
   </p>
<p class="MsoPlainText" style="text-indent:24.0pt;">
    事不益真修
    <span>
</span>
    何能強屑屑    心益乃日休    心勞乃日拙
   </p>
<p class="MsoPlainText" style="text-indent:24.0pt;">
    六字大經王
    <span>
</span>
    勤誦無休歇
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    能念所念本無二
    <span>
</span>
    熾然能所相交徹    譬如萬里淨無雲    百千江瀆一輪月
   </p>
<p class="MsoPlainText" style="text-indent:24.0pt;">
    不是渠兮盡是渠
    <span>
</span>
    非親疏處難分別
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a25">
</a>
<span style="color:#333399">
     獨坐書懷（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    剋期取果志
    <span>
</span>
    慚愧未能酬    病後知身苦    貧來幻想休
   </p>
<p class="MsoPlainText" style="text-indent:24.0pt;">
    但將三際念
    <span>
</span>
    總附四弘舟    彈指歸安養    閻浮不可留
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    半世傾腸腑
    <span>
</span>
    寥寥有幾知    庶幾二三子    慰我半生思
   </p>
<p class="MsoPlainText" style="text-indent:24.0pt;">
    捨盡從前得
    <span>
</span>
    方開格外奇    殷勤末後句    奚啻黍離詩
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a26">
</a>
<span style="color:#333399">
     病中口號
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    夏病不知暑
    <span>
</span>
    冬病不知寒    夜長似小劫    痛烈如刀山
   </p>
<p class="MsoPlainText" style="text-indent:24.0pt;">
    人間尚復爾
    <span>
</span>
    何況三塗間    皈命大慈父    早出娑婆關
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a27">
</a>
<span style="color:#333399">
     病間偶成
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    業緣叢簇病緣頻
    <span>
</span>
    痛苦呻吟徹暮晨    早發菩提猶若此    未全正信擬誰親
   </p>
<p class="MsoPlainText" style="text-indent:24.0pt;">
    身經九死渾亡力
    <span>
</span>
    心本無生獨自甄    名字位中真佛眼    未知畢竟付何人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a28">
</a>
<span style="color:#333399">
     大病初起求生淨土（六首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    閻浮百苦鎮煎熬
    <span>
</span>
    賴有摩提路匪遙    六字洪名真法界    一聲凡念海全潮
   </p>
<p class="MsoPlainText" style="text-indent:24.0pt;">
    濁流寸寸清珠映
    <span>
</span>
    暗室塵塵寶炬招    千古東林風未墜    不須方便自橫超
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    沈苛危篤是吾師
    <span>
</span>
    消卻從前多少癡    已破百年閒活計    定開塵劫大通逵
   </p>
<p class="MsoPlainText" style="text-indent:24.0pt;">
    遙瞻落日增哀慕
    <span>
</span>
    夢禮慈容長智悲    六八願王矬嶁    金蓮育質可無疑
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    持名真實是單傳
    <span>
</span>
    念念圓成深妙禪    能所本來無二體    果因交徹即重玄
   </p>
<p class="MsoPlainText" style="text-indent:24.0pt;">
    廣長舌相堅真信
    <span>
</span>
    周遍身光結法緣    大事分明唯此事    同仁共策祖生鞭
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    病經累月皮纏骨
    <span>
</span>
    彷彿冥塗薜荔多    脾弱羨人甘六味    根嬴廑我順三和
   </p>
<p class="MsoPlainText" style="text-indent:24.0pt;">
    軒岐伎倆非雙善
    <span>
</span>
    忉利酥酡柰異柯    最是樂邦慈父願    含生永永離沈苛
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    久向阿彌誓力深
    <span>
</span>
    浮生無奈染相侵    聞聲見色多妄念    計後思前轉昧心
   </p>
<p class="MsoPlainText" style="text-indent:24.0pt;">
    痛極色聲緣自斷
    <span>
</span>
    病危前後影方沈    孤明六字全提出    百獸群中師子音
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    乾慧初乾業未枯
    <span>
</span>
    病深無計可支吾    稱名不異兒號乳    懺罪何殊囚伏辜
   </p>
<p class="MsoPlainText" style="text-indent:24.0pt;">
    乍慶此時方得主
    <span>
</span>
    更慚歷劫枉成逋    丁寧法侶勤相助    共解輪王髻堹]
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a29">
</a>
<span style="color:#333399">
     甲午除夕
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    東西南北枉趑趄
    <span>
</span>
    乍息狂心復舊居    正喜竹泉不用買    那堪疾疢久難袪
   </p>
<p class="MsoPlainText" style="text-indent:24.0pt;">
    力從枕席消磨盡
    <span>
</span>
    心向蓮臺畢竟舒    為取寶池春富樂    從茲貧與病俱除
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a30">
</a>
<span style="color:#333399">
     乙未元旦（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    爆竹聲傳幽谷春
    <span>
</span>
    蒼松翠竹總維新    泉從龍樹味如蜜    石鎮雄峰苔似鱗
   </p>
<p class="MsoPlainText" style="text-indent:24.0pt;">
    課續三時接蓮漏
    <span>
</span>
    論開百部擬天親    況兼已結東林社    同志無非法藏臣
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    法藏當年願力宏
    <span>
</span>
    於今曠劫有同行    歲朝選佛歸圓覺    月夜傳燈顯性明
   </p>
<p class="MsoPlainText" style="text-indent:24.0pt;">
    萬竹並沾新令早
    <span>
</span>
    千梅已露舊芳英    諸仁應信吾無隱    快與高賢繼宿盟
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
