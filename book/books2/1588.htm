
<html>
<head>
<meta http-equiv=Content-Type content="text/html; charset=Big5">
<title>律航法師疏偈</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>律航法師疏偈</span></b><b><span
lang=EN-US style='font-size:36.0pt;font-family:"Times New Roman";
color:#FF6600'></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>律航法師著述</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">律航出家發願文</a></span></p>
  <p class=MsoPlainText align=center style='text-align:center'><span lang=EN-US><a
href="#a02">臺灣新竹圓光禪寺啟建彌陀聖誕念佛法會疏</a></span></p>
  <p class=MsoPlainText align=center style='text-align:center'><span lang=EN-US><a
href="#a03">臺灣汐止彌勒靜修院啟建念佛法會疏文</a></span></p>
  <p class=MsoPlainText align=center style='text-align:center'><span lang=EN-US><a
href="#a04">佛七疏文</a></span></p>
  <p class=MsoPlainText align=center style='text-align:center'><span lang=EN-US><a
href="#a05">法雲寺啟建朔望永日念佛法會疏</a></span></p>
  <p class=MsoPlainText align=center style='text-align:center'><span lang=EN-US><a
href="#a06">苗栗法雲寺淨七疏文</a></span></p>
  <p class=MsoPlainText align=center style='text-align:center'><span lang=EN-US><a
href="#a07">改正大殿方位申稟佛祖神祇疏</a></span></p>
  <p class=MsoPlainText align=center style='text-align:center'><span lang=EN-US><a
href="#a08">佛教安養老人念佛堂募緣疏</a></span></p>
  <p class=MsoPlainText align=center style='text-align:center'><span lang=EN-US><a
href="#a09">憶病偈</a></span></p>
  <p class=MsoPlainText align=center style='text-align:center'><span lang=EN-US><a
href="#a10">恭頌《中國佛教》雜誌復刊二週年紀念</a></span></p>
  <p class=MsoPlainText align=center style='text-align:center'><span lang=EN-US><a
href="#a11">夏威夷中華佛教會成立紀念</a></span></p>
  <p class=MsoPlainText align=center style='text-align:center'><span lang=EN-US><a
href="#a12">慈善寺觀音七圓滿疏文</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>律航出家發願文<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=center style='text-align:center;text-indent:24.0pt;
'>——民紀三十八年己丑農曆四月初八日佛誕出家發願文——</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子律航一心頂禮</p>
  <p class=MsoPlainText>本師釋迦牟尼佛，暨十方三世一切諸佛菩薩，慈悲加佑，同臨鑒察：我今發願，出家為僧，以至誠心宣誓，大願如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第一願：我今為僧，不為自求往生淨土；唯願與最慈愛而未得送終的祖母和父母，同生淨土，同圓種智。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第二願：我今為僧，不為自求人天福報，乃至權乘菩薩；唯願與六親眷屬，一切冤親，法界眾生，同生極樂，永不退轉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第三願：我今為僧，不為名聞利養；唯願畢生追隨薙度師上慈下航老法師培養弘法的幹部人材，復興佛教。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第四願：我因晚年聞法，集中精力，了脫生死；唯願於持名念佛法門，專修無間，盡未來際，不換題目。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第五願：我因秉承「理明則信深」的師訓；唯願盡力讀誦大乘經典，不敢稍存入主出奴的偏見。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第六願：我今為僧，不為住大廟、當方丈；唯願深入民間，推行佛教鄉村化。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第七願：我今為僧，不為濫充通家；唯願協助人民文化教育慈善等事業，弘揚三皈、五戒，十善業道。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第八願：我今為僧，願盡畢生之力，儘可能將佛經分類編成通俗文字，並加新式標點，使佛教大眾化。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第九願：我今為僧，願改善現在僧制，恢復原始佛制，脫離寺產及一切常住舊規。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第十願：我願生生世世以佛儒一元的大道，淨化人間，奠定大同。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>臺灣新竹圓光禪寺啟建彌陀聖誕念佛法會疏<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夫一切業由心生，一切業由心轉，為世出世間之大法。是故造如是因，得如是果。古今中外，事理昭彰，報應絲毫不爽也。乃自唯心本性不明，心物一元之說遂昧，講學者尚玄理而薄事相；治生者崇事功而忽德本。由是迷真起妄，背覺合塵，感業無窮，苦果不息，形成法弱魔強，鬥爭堅固，馴致兵連禍結，大地有陸沉之虞，眾生懍滅絕之患，而窮本推源，皆由一心之所造耳。我佛如來，觀照眾生偏計執著，而使執持無量光壽之彌陀；又因眾生妄想不息，而令憶想莊嚴勝妙之極樂。究之，託彼依正，顯我自心；始本不離，直趨覺路。此兩土聖人，一折一攝，獎掖負荷，等施含生，稱法性以無窮，乘願輪而自在，見聞隨喜，惡滅善生，契會寂光，同歸常樂。本會兩序四眾，上感佛恩之高廣，下憫劫火之慘烈，既知當前大禍為同業所共感，則消災免難，亦賴齊心而共修。爰訂於農曆十一月十一日，啟建彌陀聖誕念佛法會，至十七聖誕日圓滿。誓在七永日內，修行淨土懺儀，願成念佛三昧，六時行道，一意持名。叩佛圓悲，必成妙應。伏願以至誠念佛之心，默化強梁，轉移劫運。則哀鴻遍野，嗷嗷待哺者，早得甘露法雨矣。以至誠念佛之心，超度陣亡將士，殉難同胞，則忠魂烈魄，含冤九泉者，早生極樂，永脫苦輪矣。所望各界大德仁人，群賢畢至，少長咸集，共矢翹勤，同修大法。度五濁於九品，淨四土於一心。虛空可殞，我願不灰。願佛法僧，證明攝受。謹疏。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>臺灣汐止彌勒靜修院啟建念佛法會疏文<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>稽首阿彌陀<span>&nbsp;&nbsp;&nbsp; 
    </span>諸佛護念法</p>
  <p class=MsoPlainText style='text-indent:24.0pt;'>淨土諸聖賢<span>&nbsp;&nbsp;&nbsp; 
    </span>願垂哀攝受</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>慈航等與諸眾生，從無始世來，一念不覺，迷失與佛同等之妙覺明心。由是背覺合塵，輪迴六道，無惡不作，無苦不嘗，流浪生死，無有出期。經云：「毘盧遮那，遍一切處。」又云：「法界藏身，阿彌陀佛。」其所住處，名常寂光。是故一切諸法，無非佛法。而我等不了，遂隨無明以入流。幸此方釋迦，示現娑婆穢土以折之；西方彌陀，成就極樂淨土以攝之。如是勞斯二聖，示穢示淨；一折一攝，苦樂宛然。何去何從，已劃諸指。推之二聖此慈旨，無非欲令我等與眾生，識自本心，就路還家而已。是故本師釋迦，為一大事因緣，說法四十九年，悉皆會歸淨土。最後靈山會上，親囑彌勒慈尊，授以《無量壽經》，敕為弘揚淨土。經云彌勒當知：「我今如理宣說如是廣大微妙法門，一切諸佛之所稱讚，付囑汝等，作大守護。為諸有情長夜利益。莫令眾生淪墮五趣，備受危苦。應勤修行，隨順我教。」我等今日，三復斯文，豈非如來預知末法眾生之苦厄，唯彌勒慈尊為能救濟。故於會中，不咐囑其他文殊普賢諸大士，而獨叮嚀重囑我慈氏也。所以者何？經云：「彌勒發願，於刀兵劫中，擁護眾生。」現在兜率內院，當來三會龍華，菩提樹下，成等正覺，福德無邊。由是知吾輩眾生今日福報之薄，遂感刀兵之劫。我釋迦如來，已早鑒知於其大圓鏡智之中。乃特囑彌勒，為眾生解救刀兵之難，為末法培植福厚之田，務須弘揚念佛一法門。令諸眾生，現生得增福報，命終咸歸安養。同時世尊又告彌勒：「當孝於佛，常念師恩。當令是法久住不滅。當堅持之，無得毀失。」乃至「我法如是，作如是說。如來所行，亦應隨行。種修福善，求生淨剎。」反復告誡，語重心長。苦口婆心，實令人感泣。本院以靜修為方便，奉彌勒作圭臬。當此第三次世界大戰行將爆發之初，人民已福薄如紙。爰上體釋迦遺囑，繼順彌勒宏願。發至誠懇切之心，啟建念佛法會，共期三昧現前，同登覺域。修往生之願儀，矢七日以無雜，六時行道，四威攝心。仰叩我釋迦能仁、彌陀導師，憫念慈氏法裔，垂救濁劫眾生，務垂妙應，賜諸加被，使我等三障頓除，四土等淨。並祈願佛法興隆，世界和平，人民安樂，身心自在。即以此發願修持功德，總報三有四恩，共超苦海，俱登覺岸。情與無情，同圓種智。謹疏上聞。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>法會主七釋慈航率糾察圓明律航護七達心玄光暨兩序四眾弟子等同叩<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>佛七疏文<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（略）稽首阿彌陀，諸佛護念法；淨土諸聖賢，唯垂哀護持。比丘□□等曠大劫來，至於今日，既迷本性，恆在輪迴。三業六根，無惡不造；五趣八難，無苦不嘗。暗識相傳，曾弗覺悟；死生活漫，解脫何期。況且時丁末法，業由共感。邪說橫行，赤禍彌漫。由全國乃至世界，殺機遍佈，浩劫將臨。煢煢眾生，實堪哀憫。因此仰體</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>世尊如來無緣大慈，同體大悲，爰發懇心，共期三昧。修往生之願儀，矢七日以無雜，六時行道，一意持名，仰叩圓悲，必垂妙應。伏願分毫之善，等施含生，稱法性以無窮，乘願輪而自在。見聞隨喜，惡滅善生。契會寂光，同歸常樂。盡法界有情，無一不生極樂，而極樂不增；磬大地微塵，無一不現淨土，而淨土不減。大闡彌陀法化，共挽當前浩劫，度五濁於九品，淨四土於一心。虛空可殞，我願不灰。願佛法僧，證明攝受。謹疏</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>法雲寺啟建朔望永日念佛法會疏<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>伏維朔望良辰，為諸天巡查人間善惡之齋日；念佛往生，是世尊普度眾生橫超之法門。況當世既五濁，非一心念佛，曷能了脫生死；劫此洪水，除弘揚淨土，難期挽回狂瀾。所以本寺四眾弟子，對於念佛法門，平時固冀專修無間；而特在朔望兩日，共竭翹勤，永日念佛者也。本師世尊，徹底悲心，應病與藥，開示念佛法門，是針對眾生剎那生滅之妄念，而使念無量光壽之彌陀；復利用眾生人法二執之執著，而令持萬德俱備之洪名。此所謂就路還家，點石成金的不二法門。洵為方便中第一方便，捷徑內特別捷徑矣。我輩眾生，本具如來之智慧德相，偶因一念不覺，而起無明，永墮生死苦海。所幸人身難得今已得，佛法難聞今已聞，若不痛念生死，真信切願，念佛往生，詎能橫超三界，一生補佛乎？是故以至誠念佛之心，熄滅人心之貪瞋癡三毒，則可轉眾生同業共感之天災人禍哀鴻遍野者，刀兵永息，風調雨順矣。以至誠念佛之心，超度歷年之陣亡將士，殉難同胞，則為國捐驅之英靈，悉得憑藉法力，往生極樂矣。由是知念佛法門，不獨為身後之涅槃，而且造現世之福報。是以本寺同人，二六時中，一心念佛，回向西方極樂世界，朔望佳日，三業清淨，虔稱萬德洪名。尚乞<span>&nbsp; 
    </span>大慈大悲，大願大力，接引導師，阿彌陀佛，愍此微誠，感應道交，慈悲加祐，令心不亂。並願三千大千世界，凡屬蠢動含靈，悉當遠離惡法，同生淨土，同圓種智。謹疏下忱，敬祈&nbsp; 
    矜鑒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>苗栗法雲寺淨七疏文<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>稽首能仁無量壽<span>&nbsp;&nbsp;&nbsp; 
    </span>二土法寶教行理</p>
  <p class=MsoPlainText style='text-indent:24.0pt;'>觀音勢至海會眾<span>&nbsp;&nbsp;&nbsp; 
    </span>無邊三寶咸加護</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>□□等與法界眾生，迷真起妄，背覺合塵，惑業無窮，惡果不息。無始至今，從未覺悟；雖逢出要，罔識進趣。由是往還六道，沒溺三途，廣造惡因，備嬰劇苦。今以夙時微善，獲遇真乘，無奈習染偏強，淨功莫剋。今依釋迦誠訓，七日持名，用投無量慈光，一生求度。棲身淨壇，專稱洪名。若定若散，有記無記，仗佛悲輪，功無唐捐。惟念佛法門，佛祖應機施教，乘示綦夥。並為精進淨七，謹遵淨宗第十代祖，行策大師，開示一心精進念佛七期規式，參照履行。故恭錄法語，以資警策。其示眾文曰：七日持名，貴在一心不亂，無間無雜，非必以快念多念為勝也。但不緩不急，密密持去，使心中一句佛號，歷歷分明。著衣吃飯，行住坐臥，一句洪名，綿密不斷。如呼吸相似，既不散亂，亦不沉沒。如是持名，可謂事上能一心精進者矣。若能體究，萬法皆如，無有二相。所謂生佛不二，自他不二，依正不二，淨穢不二，苦樂不二，忻厭不二，取捨不二，菩提煩惱不二，生死涅槃不二，是諸二法，皆同一相，一道清淨，不用勉強差排，但自如實體究。體究之極，與自本心，忽然契合。方知著衣喫飯，總是三昧；嬉笑怒罵，無非佛事。一心亂心，終成戲論，二六時中，覓毫髮異相不可得，如是了達，方是學道人一心精進持名也。前一心似難而易，後一心似易而難。但能前一心者，往生可必，兼能後一心者，上品可階。然此二種一心，皆是博地凡夫邊事，凡有心者，皆可修學。同堂緇素，各須策勤身心，近則七日內，遠則一生中，常作如是信，常修如是行，縱不克證，為因亦強。華宮託品，必不在中下矣。云云。某某等欽承祖訓，敬謹修持，願以功德，及諸善根，悉共眾生，回向安養。所冀現生魔障消除，捨報正念決定，一剎那頃，生如來前，受菩提記，滿本願倫。謹疏上聞</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>中華民國四十二年二月</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a07></a><span style='color:#333399'>改正大殿方位申稟佛祖神祇疏<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>伏維台灣省新竹縣大湖鄉觀音山法雲寺，建立於中華民國元年。一次被蟻害而傾圮，一次遭地震而崩毀。迄今十有餘年矣，困於財力，未能復修。今幸時節因緣已到，各方善信踴躍輸將，本山竹木採伐代價，鳩工庇材，定期興工。惟因原建大雄寶殿，廿年內外，兩次遭害，或方位不利歟？抑人事不藏歟？中心躊躇，弗敢輕率從事。爰請轉監察院委員初大鵬及王寬震居士，先後來山勘查山脈地形，詳密讅慎，始得決定大殿。坐實朝空，乾山巽兼亥山已。三分立向，水口出乙辰，大吉大利。誠因三峰鼎峙，合方位以大顯地靈；群山朝宗，延子孫而福被一方。謹疏表文，申稟十方三世諸佛菩薩，歷代祖師，以及本山土地神祇，尤祈廣大靈感觀世音菩薩，顯示靈異，以決群疑而奠永基。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a08></a><span style='color:#333399'>佛教安養老人念佛堂募緣疏<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大覺世尊，發明人人皆具有佛性，皆可以成佛。尤其對于年已衰老之人，來日無多，對勸令趕快念佛，求生西方，見佛聞法，即生成佛。歷代聖王施政，必先於鰥寡孤獨無告之人，妥為安置。由此觀之，佛祖聖賢，同以慈悲為懷，濟老憐貧。不惟使其身體得所依托，且令人人同具的佛性，得歸安養。嗚呼！此即真正天地父母之心也！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>人生不幸，鰥寡孤獨，皆因前世宿業所感召，不必人人皆然。而人生由少而壯而老，為天然定例，任何人皆不能免避。試看人到六十歲以後，不惟外表雞皮鶴髮，傴僂龍鍾，且都氣血兩衰，耳目不靈。貧賤者固為苦上加苦，而富貴者亦難免身心虛弱。無兒女者固無所依靠，而有兒女者，亦常感孝順難久。茫茫人海中，若尋一位年屬高齡，衣食無缺，侍奉有人，環境安居息心念佛者，實在寥寥不可多得。如此說來，豈非人人不可避免的老境，雖天地父母亦無法善其後麼？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>茲有比丘尼修開大德，天性上憐憫老人，向來對老年人，特別愛護，儘力扶持。出家以後，親見各地寺院庵堂，對老年人無論出家在家，都不願意收容。許多老年人，雖然發心念佛，苦於無處安身，伶仃孤苦，愴然傷神。特發大心，把累年積蓄衣單之資，捐購空地一段，啟建安養老人念佛堂一所。地點坐落□□□，環境清淨，地勢平坦，適合老人安養念佛。創辦限於經濟，先僅女性老人設計住室佛堂。將來經濟充足，再擴建男女兩部。刻正組織董事會，籌備章程，呈報備案。要知佛教最重發願，願力無邊。修開師一人發此具實大願，即可以轉移社會，嫌惡老人的弊風，而養成愛護老人的美俗。但此事體甚大，須賴仁人君子，大富長者，同心協力，助成此舉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>孔子主張老者安之，彌陀發願接引念佛眾生。凡世間順情合理之爭，必蒙諸佛菩薩加被默佑，終必成就。況且人同此心，心同此理。孰不願為人人難免的老境，得有安身立命之處。為人類行一善事，為天地補一缺憾。是真因果，是真佛法。佇望各方大德，同發悲心，同襄義舉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a09></a><span style='color:#333399'>憶病偈<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己丑冬至前三日，大病，幾不起；稍愈，憶述病狀，並申謝諸同修。偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>人生一大夢，生死寄歸耳；四大分張時，苦極焂惛迷。</p>
  <p class=MsoPlainText style='text-indent:24.0pt;'>眼耳尚聰明，舌根已僵矣；身心無所措，恩怨遑計及。</p>
  <p class=MsoPlainText style='text-indent:24.0pt;'>萬緣皆茫然，佛號猶歷歷；念佛十三載，厥功不唐棄。</p>
  <p class=MsoPlainText style='text-indent:24.0pt;'>冥心靜待絕，熱退漸清晰；當死而不死，餘生益淬厲。</p>
  <p class=MsoPlainText style='text-indent:24.0pt;'>回憶病劇時，同修憂戚戚；晝夜勤看護，情比骨肉摯。</p>
  <p class=MsoPlainText style='text-indent:24.0pt;'>但願同修者，夙因種蓮池；業淨情空後，個個含笑逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>律航未定草<span>&nbsp; </span></p>
  <p class=MsoPlainText align=right style='text-align:right;text-indent:24.0pt;
word-break:break-all'>民國三十八年九月十九日於圓光寺<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a10></a><span style='color:#333399'>恭頌《中國佛教》雜誌復刊二週年紀念<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偈一</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>嗚呼末法<span>&nbsp;&nbsp;&nbsp; 
    </span>鬥諍堅固</p>
  <p class=MsoPlainText style='text-indent:24.0pt;'>黃茅白葦 <span>&nbsp;&nbsp;&nbsp;</span>誰辨正路</p>
  <p class=MsoPlainText style='text-indent:24.0pt;'>孤軍再起<span>&nbsp;&nbsp;&nbsp; 
    </span>萬眾歡呼</p>
  <p class=MsoPlainText style='text-indent:24.0pt;'>再戰再勵<span>&nbsp;&nbsp;&nbsp; 
    </span>光茫炳露</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偈二</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>苦海茫茫<span>&nbsp;&nbsp;&nbsp; 
    </span>孰駕慈航</p>
  <p class=MsoPlainText style='text-indent:24.0pt;'>財法兼施<span>&nbsp;&nbsp;&nbsp; 
    </span>難行苦行</p>
  <p class=MsoPlainText style='text-indent:24.0pt;'>浩劫已臨<span>&nbsp;&nbsp;&nbsp; 
    </span>唯佛能匡</p>
  <p class=MsoPlainText style='text-indent:24.0pt;'>讜論微言<span>&nbsp;&nbsp;&nbsp; 
    </span>正義斯彰</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>西衲律航敬祝<span>&nbsp; </span></p>
  <p class=MsoPlainText align=right style='text-align:right;text-indent:24.0pt;
word-break:break-all'>戊戍秋九月<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a11></a><span style='color:#333399'>夏威夷中華佛教會成立紀念<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>當此劫濁<span>&nbsp;&nbsp;&nbsp; 
    </span>無分國家&nbsp;&nbsp;&nbsp; 殺機遍佈&nbsp;&nbsp;&nbsp; 一觸即發</p>
  <p class=MsoPlainText style='text-indent:24.0pt;'>嗚呼眾生<span>&nbsp;&nbsp;&nbsp; 
    </span>孰能倖免&nbsp;&nbsp;&nbsp; 唯我世尊&nbsp;&nbsp;&nbsp; 火中生蓮</p>
  <p class=MsoPlainText style='text-indent:24.0pt;'>卓哉貴會<span>&nbsp;&nbsp;&nbsp; 
    </span>應運而起&nbsp;&nbsp;&nbsp; 弘揚全球&nbsp;&nbsp;&nbsp; 堪稱樞機</p>
  <p class=MsoPlainText style='text-indent:24.0pt;'>自行化他<span>&nbsp;&nbsp;&nbsp; 
    </span>運無緣慈&nbsp;&nbsp;&nbsp; 念佛戒殺&nbsp;&nbsp;&nbsp; 興同體悲</p>
  <p class=MsoPlainText style='text-indent:24.0pt;'>佛光普照<span>&nbsp;&nbsp;&nbsp; 
    </span>浩劫立息&nbsp;&nbsp;&nbsp; 語俚意誠&nbsp;&nbsp;&nbsp; 聯貢區區</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>釋律航敬祝<span>&nbsp; </span></p>
  <p class=MsoPlainText align=right style='text-align:right;text-indent:24.0pt;
word-break:break-all'>中華民國四十五年十一月<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a12></a><span style='color:#333399'>慈善寺觀音七圓滿疏文<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>伏維</p>
  <p class=MsoPlainText>觀音大士，上齊諸佛，普施救濟；下化眾生，同一悲仰。是故以種種形，遊諸國土，度脫眾生也。弟子等悲國運之險危；哀民生之塗炭。爰秉大士之宏慈，啟建慶祝觀音成道法會，於台灣省台中縣二份埔慈善寺。將於中華民國四十六年農曆六月十九日，迄於六月二十五日都七永日，順利圓滿。恭陳齋供，結界修法，每日念大悲神咒七遍，《心經》、《普門品》各三遍，此外四支香一同專念觀世音菩薩聖號。並代法界眾生不分冤親，不限方域，懺除已往之罪過；咸消現在之愆尤。化干戈為玉帛；變火焰作蓮花。普願諸災永息，百福併臻，業障冰消，吉祥雲集，生無蒙福；死無得度，人天鬼畜，甘露同沾，福壽康樂，吉祥如意。仰惟<span>&nbsp; 
    </span>耳根圓通，循聲而法被無邊；隨類現身，逐界而普施無畏。無論沾身觸識，直受間接，化一為萬，光明普照於十方；自始迄終，將應潛通夫九有。伏仗</p>
  <p class=MsoPlainText>諸佛悲願，大士神力，一體出纏，皆大歡喜。更祈佛法興隆，世界和平，人民安樂，身心自在，情與無情，同圓種智！欽惟</p>
  <p class=MsoPlainText>觀音大士，垂慈加被，哀愍攝受。謹疏上</p>
  <p class=MsoPlainText style='text-indent:24.0pt;'>聞</p>
  <p class=MsoPlainText>釋迦文佛，十方三寶，虛空護法，諸聖尊前蓮花座下！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>慈善寺住持律航率兩序弟子釋振光賴大吉等一同和南<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> 
<!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
