<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   地藏菩薩本願經講義（校量布施功德緣品第十）
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="../books/book.css" rel="stylesheet"/>
<viewport content="width=device-width, initial-scale=1.0"/></head>
<body background="../books/textbackground.jpg" class="Normal" lang="ZH-TW">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      地藏菩薩本願經講義
     </span>
</strong>
</p>
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      （校量布施功德緣品第十）
     </span>
</strong>
<strong>
<span lang="EN-US" style="font-size:36.0pt;font-family:標楷體;
color:#FF6600">
</span>
</strong>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span style="color:#003300">
     唐于闐國三藏沙門實叉難陀譯
     <span lang="EN-US">
</span>
</span>
</p>
<p class="MsoPlainText" style="text-align:center">
<span style="color:#003300">
     知定法師著述
    </span>
<span lang="EN-US" style='font-family:"Times New Roman";
color:#003300'>
</span>
</p>
<p class="MsoPlainText" style="text-align:center">
<span lang="EN-US" style='font-family:"Times New Roman";"Courier New"'>
</span>
</p>
<p class="MsoPlainText" style="text-indent:24.0pt;">
<span style="
color:#333399">
     地藏菩薩本願經講義卷下
    </span>
<span lang="EN-US" style='font-family:"Times New Roman";
color:#333399'>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     校量布施功德緣品第十
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此品之設，蓋為修菩薩道時以為成佛之助緣。故科註云：「稱佛名號，固為成佛根本。若無福助，則根不深，本不大，安望其開華結果耶？故明較量布施功德，以明助緣也。」校者，考核也。量者，稱量也。布施，梵語檀那（Ｄａｎａ），以福利惠施於有情也。大乘義章云：「言布施者，以己財物，分布於他，名之為布，惙己惠人，目之為施。」法苑珠林云：「夫布施之業，乃是眾行之源，既標六度之初，又題四攝之首。所以給孤獨園，散黃金而不吝，須達拏王，施白象而無惜，尚能濟其厄難，忘己形軀。故薩埵投身，以救饑羸之命。尸毘割股，以代鷹鸇之餐。豈況國城妻子，何足經懷。寶貨倉儲，寧容在意。俗書尚云：解衣推食，摩頂至踵，車馬衣裘，朋友共弊，莫不輕財重義，愛賢好士。且自財物無常，何關人事。苦心積聚，竟復何施。四怖交煎，五家爭奪，何有智人，而當寶翫？比見凡愚，吝惜家財，靡有捨心，而喪軀命。但為貪生，常憂不活。遂使妻兒角目，兄弟鬩牆，眷屬乖離，親朋隔絕。良由慳因、慳緣、慳法、慳業、乖菩薩之心，防慈悲之道，不生救護之意，唯起煩惱之情。」布施有三種：即財施、法施、無畏施。三藏法數云：「施度三種：一財施，謂以己所有財物，施與他人，令其安樂。二法施，謂以佛法為諸眾生演說，令其開悟。三無畏施，謂於諸眾生無殺害心，令其無所畏懼。」布施有破六蔽之功，證三明之德，故說布施功德。緣即因緣，布施因之，能成事業。若內有信心，外有福田，中有財物，三事和合，心生捨法，能破慳貪，是為檀那。三事缺一，施不成就，故須藉緣。若得因緣而行布施，自然能獲無量福德。科註云：「所以較量者，如地藏白佛言：『我觀業道眾生，較量布施，有輕有重，有一生十生受福，有百生千生受大福利。』故須較量。一約福田較量，二約施心較量。約田：如須達經，及四十二章經等，皆言施與閻浮提凡夫之人，寧施與彼仙人得福多。雖施仙人，不如施一須陀洹。乃至施與百辟支佛，不如施與如來，得福德多。大論云：『布施之福，在於福田，如億耳阿羅漢，昔以一華施與佛塔，九十一劫，人天中受樂。餘福德力，得阿羅漢。以施田妙故，得大果報，當知大福從良田生。』約心者：論云：「布施有二種：一者淨，二者不淨。不淨者，直施而已，或為失財故與，或親愛故與，或不一心，不恭敬，輕賤受者，與淨相違，名為不淨。淨施者，治心故施，莊嚴意故施，為得第一利故施，生清淨心，能分別，為助涅槃故施。譬如新華未萎，色好且香。淨心布施，亦復如是。如舍利弗，以一缽飯上佛，佛即迴施狗。問舍利弗：汝以飯施我，我以飯施狗，誰得福多？舍利弗言：佛施狗得福多。』以是故知大福從心，不在田也。以心為田主，田是外事。如良田雖得福多，而不如心。有如是差別，故須較量。」布施至道，必三輪體空，無能施者，及所施人，並中間物。行布施時，一體同仁，財法等施，無高無下，不住不著，方為第一義諦之施。心地觀經云：「能施所施及施物，於三世中無所得，我今安住最勝心，供養一切十方佛。」涅槃經亦云：「菩薩凡行施時，不見受者持戒破戒，是田非田，此是知識，此非知識。施時不見是器非器。不擇時日，是處非處。亦復不計饑饉豐樂。不見因果。此是眾生，此非眾生，是福非福。雖復不見施者受者，及以財物，乃至不見斷及果報，而常行施無有斷絕。菩薩若見持戒破戒，乃至果報，終不能施。若不布施，則不具足檀波羅蜜。若不具足檀波羅蜜，則不能成阿耨菩提。」此品在本經十三大段中之第十段，故云校量布施功德緣品第十。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      爾時地藏菩薩摩訶薩，承佛威神，從座而起，胡跪合掌。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下分兩大段，初地藏請校布施福德，次如來對眾校量布施利益。這是經家敘儀。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      白佛言：「世尊！我觀業道眾生，校量布施，有輕有重。有一生受福，有十生受福，有百生千生，受大福利者。是事云何？唯願世尊！為我說之。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是地藏有疑，而請示於世尊。業道者，業為善惡之業，道為通往之途，如作六度萬行之白業，通往菩薩之道。作五戒十善之業，通人天之道。作殺盜婬等，五逆十惡之黑業，通往地獄餓鬼畜生之三途。現在說我觀業道眾生，是於善業中，明布施護福之事。布施有多種，而布施的方法，亦有種種的不同，故獲福輕重亦有差別。地藏菩薩因為不明白所以然，故此請問世尊。或問地藏實不知耶？以菩薩地位來講可以這樣說。不過地藏以法身大土應化娑婆，誓願度脫一切罪苦眾生，則無事不知，無事不曉。但為眾生實信不疑，因信生解，因解起行，故須世尊金口所宣。況且地藏處菩薩地，以事論事，則地藏實不知也。如雜藏經云：「有一人於波羅提木叉寺，得一菴羅樹花，其色如金。是人得好花，欲為首飾。即自維念：此頭無常，壞時狐狗食噉，糞土同流，何用嚴飾。即持入佛塔，見佛像相好，心生念言：此是釋迦牟尼佛像相好。續念佛功德，佛是一切智人，大慈大悲，十力四無所畏等功德。念已，心熱毛豎，即以花上佛。上佛已，念言：雖聞佛說：一華供養，必得大報，不知齊限多少？即出見勸化道人，問言：以一花散佛，得幾許福德？答言：我厭世苦捨五欲，出家受戒而已，不讀經書。如此深事，我不能知，當問讀經聰明者。即往問讀經道人，答言：我如畫師，隨所聞見，無有天眼神通，不能知見善惡果報。即示往問坐禪道人。並云：坐禪道人，上座是六通羅漢，必知此事。即便往問：念佛功德，心熱毛豎，以一花散佛，得幾許福德？阿羅漢即為觀之：捨此身已，次第受天上人中福德，一世至千萬億世，從一大劫乃至八萬大劫，福猶不盡。過是以往，不能復知。阿羅漢自以眾所推舉，一花果報，云何不知。即語此人小住。語已，遣化身至兜率天上，詣彌勒所，具稱賢者所說，表之彌勒，得幾許果報？彌勒答言：不能知。正使恆河沙等，一生補處菩薩，尚不能知，況我一身。所以者何？佛有無量功德，福田甚良，於中種種果報無盡。待我將來成佛，乃能知之。」彌勒以一生補處菩薩的智慧，對一華功德，尚且不能知其詳盡，要待將來成佛才能盡知，則地藏以不知而疑問，實不知也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      爾時佛告地藏菩薩：「吾今於忉利天宮，一切眾會，說閻浮提，布施校量，功德輕重，汝當諦聽，吾為汝說。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下如來當眾校量布施功德，這是誡令諦聽許為宣說。科註云：「此正答在問處，以閻浮提人，能行布施者，必報生天上，故於天宮眾前，說布施功德輕重。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      地藏白佛言：「我疑是事，願樂欲聞。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是地藏因疑欲聞也。地藏菩薩因見閻浮提人所作布施，獲報輕重不等，心中不解，故說我疑是事。今蒙如來，許為解說閻浮提布施校量功德輕重，故說願樂欲聞。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      佛告地藏菩薩：「南閻浮提，有諸國王，宰輔大臣，大長者，大剎利，大婆羅門等。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘述能布施之主。國王，印統攝人倫於某一區域的邦國之主。宰輔，即是宰官，自卿相以至百僚，從縣牧以至三臺，各有所典，故曰宰官。宰者，有所主宰也，輔者輔佐也。輔佐國王，覆育群黎，故曰宰輔。或者說：宰輔即是一人之下萬人之上的宰相，故說宰輔大臣。長者，梵語疑叻賀缽底（Ｄｒｈａｐａｔｉ）心性平等，語實行敦，福德俱隆，資財並盈者，謂之長者。具有十德：一姓貴，二位高，三大富，四威猛，五智深，六年耆，七行淨，八禮備，九上歎，十下歸。為長者群之領袖，故說大長者。剎利，即剎帝利（Ｋｓａｔｒｉｙａ）之略，係印度四姓之第二，譯為田主，王種也。王種之最，故稱大剎利。婆羅門，又云婆羅賀摩拏（Ｂｒａｈｍａｎａ），譯淨行，外意等。為印度四姓之第一，事奉大梵天王者。婆羅門人計於四姓中，最為尊勝與餘三姓，不相為伍。故譬喻經云：「諸外人計梵王生四姓，口生婆羅門，臂生剎利，脅生毘舍（Ｖａｉｓｙａ商賈），足生首陀（Ｓｕｄｒａ農民及奴）。」為婆羅門之統率者，故稱大婆羅門。等者，居士等其他豪富也。智論云：「若有人布施，八持戒故，生剎利家。若著於智慧經書，而不惱眾生，布施持戒。故生婆羅門家。」科註云：「居士者，小人而巨富，此由前布施，今感富貴報也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      若遇最下貧窮，乃至癃殘瘖啞、聾癡無目，如是種種，不完具者。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是所施的悲田。最下貧窮，是舉人中最卑劣者。這些人所以得此卑劣之身，而處貧窮困苦之境，就是前世不肯施捨與人，或阻止人家布施所感的果報。是以處豪富之境，固宜植德業，處卑劣之境，尤宜廣種福田。冀盡苦於今世，報福於來生也。故科註引大愛道經云：「有財不施，世世愛貧。以前世或許施貧者，令他歡喜，後悔不與，故招最下貧窮之報。」癃殘瘖啞等，都是病狀。年老腰肢彎曲，背舂凸起，叫做癃病。或者膀胱不利，小便不通，叫做癃悶。五官四肢不完整，或有而不能舉動運用，叫做殘疾。口不能說話，叫做瘖啞。耳朵聽不見音聲，叫做耳聾。或者愚眛無知，叫做聾虫。愚蠢毫無思想頭腦，叫做癡呆。或癲狂而無理性，叫做癡狂生。而舉止遲鈍，昏瞶呆笨，毫無意識的人，叫做白癡。眼晴失明，不能見物，叫做無目。下劣根殘以及其他缺憾者，種類繁多，不勝枚舉，故說如是種種不完具者。這些可憐人，雖則是由於往昔與施相違，得此果報，但能施之人，見此悲田，亦應等心而施，方得勝益。科註云：「此由前乞者來，面目顰蹙，惡口罵詈，或時鞭撲。法苑珠林云：『或許施貧者，令他歡喜，後悔不與，招苦轉多。或自無施，見他行施，不能隨喜，反生毀咨，令他不施。或家中財物，妻子共感，多少有分，非獨感得，於中獨吝，遍用有過，不肯惠施。障人修福，惡深罪重。』，故感此報也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是大國王等，欲布施時，若能具大慈悲，下心含笑，親手遍布施，或使人施，軟言慰喻。是國王等，所獲福利，如布施百琲e沙佛功德之利。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是明能施之主，慈悲惠施獲益殊勝也。是國王等，是指能施之主。慈能與樂，悲能拔苦，故行施時，能具大慈悲之心，尤為殊勝也。故長者施報經云：「不如有人，於十方世界，遍一切處行大慈悲，饒益眾生，離諸分別，心無相故，所得果報，勝前果報。」大丈夫論云：『若菩薩但有悲愍心，便為具足，況與少物。菩薩悲心，念施無有財物，見人乞時，不忍言無。悲苦墮淚。設聞他苦，尚不能堪忍，況復眼見他苦惱，而不救濟者，無有是處。有悲心者，見貧苦眾生，無財可與，悲苦歎息，無可為喻。」優婆塞戒經云：「是故智者，自觀餘一摶食，自食則生，施他則死，猶應施與，況復多耶！」增一阿含亦云：「是故智者，聞此因緣，若有財物，應當布施，勿生慳吝。施時至心，自手奉與。施已歡喜，莫生悔心。能如是施，得大果報，無量無邊。」科註云：「此能調心慈悲愍物，隨所施為，皆成大善。若視相修福，內麤外細，唯成雜業矣。下心等，顯慈悲實處。下心，則降尊貴而就卑劣。含笑，則示喜捨，而無吝情。地持云：『若施下流，不起輕想，』是也。親手等。忘己富貴，愍人貧賤，而等施之。如佛告須達：應至心施，信心施，隨時施，自手施，如法施。」布施貧窮，卑下眾生，應當心無得色，口出溫和之語而告之曰：汝今莫怖，莫再憂愁，應生歡喜心。須知汝今貧窮，是暫時性，將來時來運至，亦會富貴。如毘沙門天王，種種財寶，用之不盡。對受施者，說種種安慰動聽的言辭，就叫做軟言慰諭。行布施時，具大慈悲，等心而施，不見高下，無分別意，故所獲福利，如布施百恆河沙佛功德之利。菩薩處胎經云：「行施作福業，不選擇高下，此福聖所譬，最尊為第一。」維摩詰亦云：「若施主等心施一最下乞人，猶如如來福田之相。無所分別，等於大悲，不求果報，是則名曰具足法施。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      何以故？緣是國王等，於是最貧賤輩，及不完具者，發大慈心。是故福利，有如此報。百千生中，常得七寶具足，何況衣食受用。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是轉釋得勝報的所以然。初從何以故下，明所施如法。何以故，是徵詢的辭句，即是說為什麼緣故，施是等最下賤之人，即得如布施百恆河沙諸佛功德之利？緣是下，就是答出所以然。緣因這些國王等，對於那些最貧賤等，及諸根不完具輩，發大慈心，與一切眾生樂，無高下想，平等普施。行布施時，雖則無高下想，平等普惠，但於貧乏之人，比較亟須救濟，故應盡量滿足貧困之輩，則功德尤為殊勝，所謂濟人須濟急時無。所以菩薩地持經云：「菩薩不以惡智而行布施，常以善智而修施業。智慧施者，菩薩自量財物多少，隨其所宜，而行惠施。見來求者，作是念言：彼來求者有二種人，一者富樂，非是貧下，亦非孤獨無有依怙。二者，貧苦孤煢下賤無所依怙。作是念言：若我財多，當令具足。若財少者，先當周給與彼貧苦下賤無依怙者。」次從是故下，顯得報殊勝。由於大慈心故，偏緣苦惱眾生，乃是濟人須濟急的至意，所以得福德多。既是百千生中，尊貴的七寶，尚且具足，何況尋常衣食受用呢。法苑珠林云：「能施之人，有智愚之別，所施之境，有悲敬之殊，悲是貧苦，敬是三寶。悲是田劣而心勝，敬是田勝而心劣。若取心勝施佛，則不如施貧。故像法決疑經云：『有諸眾生，見他聚集，作諸福業。但求名聞，傾家財物，以用布施。及見貧窮孤獨，呵罵驅出，不濟一毫。如此眾生，名為顛倒作善，癡狂禍福，名為不正作福。如此人等，甚可憐愍。用財甚多，獲福甚少。善男子！我於一時告諸大眾：若人於阿僧祇身供養十方諸佛，並諸菩薩，及聲聞眾，不如有施畜生一口飲食，其福勝彼百千萬倍，無量無邊。乃至施於餓狗蟻子等，悲田最勝。』」今既憐愍之心。生於悲田，自然報施之福，獲乎後世矣。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！若未來世，有諸國王，至婆羅門等，遇佛塔寺，或佛形像，乃至菩薩聲聞辟支佛像，躬自營辦，供養布施。是國王等，當得三劫為帝釋身，受勝妙樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是明布施供養聖像，所得福報。國王等，是能布施之人，佛塔寺等，是所布施之福田。塔者，又作塔婆，偷婆等，梵音正云崒堵波（Ｓｔｕｐａ）高積土石，以藏遺骨者，譯為聚，高顯、墳、靈廟等。別有所謂支提（Ｃａｉｔｙａ），謂不藏身骨者。故僧祇律謂有舍利名塔婆，無舍利曰支提。寺者，梵語毘訶羅（Ｖｉｈａｒａ）即僧伽藍（Ｓａｍｇｈａｒａｍａ）之別稱。寺中奉佛安僧，為眾生良福田，故躬自營辦種種供具，供養布施，獲殊妙之勝報。毘婆沙論云：「若人起大塔，如來生處轉法輪處。若人取小石為塔，其福等前。大塔所為尊故。若為如來起大塔，或起小塔，以所為同，故其福無量。」無上依經云：「佛告阿難：如滿四天下，四果聖人，及辟支佛，如甘蔗林竹，荻麻田等。若有一人盡壽供養，四事具足，及入涅槃後，悉起大塔，供養燃燈燒香衣服幢幡等。阿難！於意云何？是人功德多否？阿難言：甚多！世尊。阿難且置！又如帝釋天宮住處，有大飛閣，名常勝殿，種種寶裝，各八萬四千。若有清信男子女人，造作如是，常勝寶殿，百千拘胝，施與四方眾僧。若復有人，如來般涅槃後，取舍利如芥子大，造塔如摩訶羅子大，戴剎如針大，露盤如棗葉大，造佛形像如麥子大，此功德勝前所說百分不及一，千萬億分，乃至阿僧祇數分，所不能及。何以故？如來無量功德故。縱碎娑婆世界，末為微塵，以此次第，悉是四沙門果，及辟支佛。若有清信男女，盡形供養，及以滅後，起塔供養，亦不如取舍利如芥子大，乃至造像如麥子大，此功德勝前所說百分千萬億分，不及一分，乃至算教譬喻所不能及。」故僧祇律偈云：「真金百千擔，持用行布施，不如一泥團，敬心治佛塔。人等百千金，持用行布施，不如一善心，恭敬禮佛塔。百千車真金，持用行布施，不如一善心，香華供養塔。」譬喻經亦云：「昔有母子三人，常作三事：一作大船，置於河中，以渡百姓。二於都市，造立好井，以供萬民。三於四門，各作圊廁，給人便利。緣是功德，命終之後，皆生天上，受福自然。下生人中，富貴長壽。所生之處，不經三途。設此微福，尚獲果報，巍巍無量，何況有人，廣修功德，造立塔寺，分檀布施，作諸福業，百千萬倍，復勝於此，不可計量。」是國王等下，顯所施之福，報得三劫為帝釋身，受勝妙樂。帝釋梵名釋迦、提桓、因陀羅（Ｓａｋｙａ－Ｄｅｖａｎａｍ－Ｉｎｄｒａ），略稱釋提桓因，譯為能天帝，今梵漢混合，反轉而稱帝釋，為忉利天之主，居須彌山頂喜見城，統領其他四方八面之三十二天。由修五戒十善，供養父母師僧，布施貧苦大眾，得生忉利天為帝釋天主。如中阿含經云；「時有異比丘，來詣佛所，稽首佛足，退住一面，白佛言：世尊！何因緣名釋提桓因？佛告比丘：釋提桓因，本為人時，行於布施，沙門、婆羅門，貧窮困苦，施以飲食錢財燈明等，以堪能做，名釋提桓因。復何因緣，名富蘭陀羅？告曰：彼本為人時，數數行施，衣被飲食，乃至燈明，故名富蘭陀羅。復何因緣故，名娑婆婆？告曰：本為人時，以婆詵私衣，布施供養，故名娑婆婆。」三劫為帝釋身，是指三小劫而言。起世經云：「三十三天，常以月之八日、十四日、十五日、於其宮內，一切彩女，入此園中，令與三十三天眾，合雜嬈戲，不生障隔，恣其歡娛。受天五欲，具足功德，遊行受樂。」正法念處經云：「三十三天，受五欲樂，喻如金輪王，所受之樂，比於天樂，十六分中，不及一分。」故說受勝妙樂。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      若能以此，布施福利，迴向法界；是大國王等，於十劫中，常為大梵天王。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘說倘能將所施之福迴向法界，則感得十劫為大梵王。凡修菩薩道者，必須迴向。所言迴向，迥者迴轉，向者趣向，迴轉自己所修之功德，而趣向於所期，謂之迴向。期施自己所修之功德，而利於一切眾生，謂之眾生迴向。以已所修之功德，而期於自他皆成佛道，謂菩提迴向。以自己所修之功德，而趣求無為涅槃，謂之實際迴向。如一摶飯，己食求己飽，可免於死，二人食雖則不飽，亦可免於死，故自不食，而施於他，則功德大。又如穀種一升，存之在倉，雖經時久，仍是一升，播之在田，既經時久，展轉相播，則收獲無量。迴向如播穀在田，故利益大。止觀云：「眾生無善，我以善施，施眾生已，正向菩提，如迴聲入角，響聞則遠，迴向為大利。」梵說達磨馱都（Ｄｈａｒｍａｄｈａｔｕ），釋為法界。今云以此布施福利，迴向法界者，有事理之別。就事，即是迴施十法界一切眾生。約理，即是迴向實際理地。是大國王等，是能施之人。由於布施善不善，貪著不貪著，迴向不迴向的差別，故施事雖同，而獲報各異。十劫為大梵王，是由布施迴向所得的果報。這裡所說的劫，是指中劫。如立世阿毘曇云：「云何二十小劫亦名一劫？如梵眾天二十小劫是其壽量。云何四十小劫亦名一劫？如梵輔天壽量四十小劫。云何六十小劫亦名一劫？如大梵天壽量六十劫。」又云：「色界壽命者，即用劫為量。初梵眾天壽命半劫，梵福樓天（梵輔天）壽一劫，大梵天壽一劫半。」法苑珠林云：「今言初禪第一梵眾天壽命半劫者，當知據彼一別劫中半劫二十中劫而言。第二梵輔天壽命一劫者，所謂據彼一別劫四十中劫為語。第三大梵天壽命一劫半者，常知據彼一別劫半六十中劫而說。」緣是布施迴向功德於十中劫中，展轉於大梵天，享梵福樂。中阿含經明四梵福云：「若有信人，能起偷婆者，是初受梵天福。若有補治故寺者，是第二梵福。若有能和合聖眾者，是第三梵福。若佛初轉法輪，諸天世人勸請者，是第四梵福。比丘白言：梵天之福，竟為多少？佛言：閻浮里地眾生所有功德，如是展轉行，從四天下至他化自在天之福，不如一梵天之福。」以布施福利，迴向法界，於十中劫中，常為大梵天王，故知較前三劫為帝釋身，則又勝倍倍矣。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！若未來世，有諸國王，至婆羅門等，遇先佛塔廟，或至經像，毀壞破落，乃能發心修補。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此是自己發心補修經像。修補塔廟經像，簡非新造。先佛，是過去諸佛，或諸菩薩等，若果遇到過去佛菩薩塔寺，聖像經卷，有損壞破落的，而發心修補，所獲福利，無量無邊。正法念經云：「若有眾生，識於福田，見有佛塔，風雨所壞，若僧房舍。以福德心，塗飾治補，復教他人，令治故塔，命終生白身天。其身鮮白，入珊瑚林，與諸天女，五欲自娛，業盡還退。若生人中，其身鮮白。」故付法藏經云：「過去九十一劫，毘婆尸佛，入涅槃後，四部弟子起七寶塔。時彼塔中，有佛形像，面上金色，少處缺壞。有一貧女，遊行乞忺，得一金珠，見像面壞，欲補像面。迦葉爾時，作鍛金師，女即持往，倩令修造。金師聞福，歡喜為治，用補像面。因共立願：願我二人，常為夫婦，身真金色，常受勝樂。從是以來，九十一劫，身真金色，生人天中，快樂無極。最後託生，第七梵天。」百緣經云：「佛在世時，迦毘羅城中，有一長者，財寶無量。其婦生一兒，端正殊妙，見者敬仰。漸大見佛，得阿羅漢果。爾時世尊，告諸比丘：乃往過去九十一劫，有毘婆尸佛，入涅槃後，有王名槃頭末帝，收取舍利造四寶塔，而供養之。其後小毀，有童子入塔，見此破處，和顏悅色，集喚眾人，共塗治塔，發願而去。緣是功德，九十一劫，不墮地獄、畜生、餓鬼、天上人中，受樂無極。常為天人，所見敬仰，乃至今值於我，為諸人所見敬仰，出家得道。」華手經亦云：「若見塔廟毀壞，當加修治，若泥若塊，乃至一磚，終不退轉無上菩提。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是國王等；或自營辦，或勸他人，乃至百千人等，布施結緣。是國王等，百千生中，常為轉輪王身。如是他人，同布施者，百千生中，常為小國王身。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘說若自營為，或勸他人布施，若自若他，均於百千生中感得為王。自營辦是自為，勸他人是教他，所謂善業上行，德風下偃，君民同心，共修眾善，故得自他於千生中，感報為王。國王創化，故百千生中常為轉輪王身。臣民下效，所以亦百千生中常為輪王領下一邦國之主的粟散王。菩薩本行經云：「昔佛在世時，告五百阿羅漢：汝等各說前世宿行，所作功德，今得值我，得道因緣。時有阿羅漢，名婆竭多梨，即從座起，白佛言：世尊！我念過去無央數劫，有佛出世，號曰定光，入涅槃後，分布舍利，起塔供養。法欲末時，有一貧人，無方自濟，賣薪為業。向澤採薪，遙見澤中有一塔寺，甚為巍巍。即到塔邊，瞻睹形像，歡喜作禮。唯見狐狼飛鳥走獸，止宿之處。草木荊棘不淨滿中，迥絕無人復無行跡，無供養者。貧人睹見，心中愴然！而不曉知，如來神德，但以歡喜，誅伐草木，掃除不淨。掃訖歡喜，繞之八匝，作禮而去。緣此功德，命終之後，生光音天，眾寶宮殿，光明晃煜。於諸天中，巍巍最勝，不可計量。盡其天壽，而後復百返作轉輪王，七寶自然，王四天下。後復壽盡，常生國王，大姓長者家，財富無量，顏容端正，殊妙無雙。人見歡喜，無不愛敬。欲行之時，道路自淨，虛空之中，雨散眾華。婆竭多言：昔貧人者，今我身是。由昔掃塔，生處自然。一阿僧祇九十劫中，不墮惡道，天上人間，富貴尊榮。封受自然，快樂無極。今最後身，值釋迦佛，捨家出家，得阿羅漢。三明六通具八解脫。若有人能於佛法僧，所作微善，如毛髮許，所生之處，受報宏大，無有窮盡。」雜寶藏經云：「昔舍衛國中，有一長者，造立塔寺，後時命終，生忉利天。其婦晝夜，追憶夫故，愁憂苦惱。以憶夫故，常掃治夫所進塔寺。夫下觀見，即來婦所，問訊安慰，而語之言：汝憶我大憂愁耶？婦即語言：汝為是誰語？夫尋答言：我是汝夫，以作塔寺功德因緣，得生天上。見汝憶我修治塔寺，故來汝所。婦言：近我。夫則答言：人身臭穢，不可復近。汝復欲得為我妻者，勤供佛僧，修掃塔寺，願生我天。若得生天，我必當還以汝為妻。婦用夫語，作諸功德，發願生天。其後命終，得生天上，還為夫婦。夫婦相將，來至佛所。佛為說法，夫婦並得須陀洹果。既得果已，還歸天上。」譬偷經亦云：「佛涅槃後，阿育王國，有一迦羅越，福德自然，世間希有。意有所須，應念即至。舍宅樓閣，七寶所成。家中婦女，端正少雙。晝夜娛樂，快樂無極。其人信心，每常供養二萬餘僧。阿育王聞見已，即詣寺問上座阿羅漢言：此迦羅越，宿植何福？所須自然，應念即至？上座答王：乃往過去九十一劫，毗婆尸佛入涅槃後，此迦羅越，爾時與其餘四人，其造佛塔，用心遍殷。造塔成已，復以七寶，及取鮮花，上塔頂上，四面散下，而以供養。發誓願言：使我世世，食福自然，常不斷絕。緣是功德，從是以來九十一劫，不墮惡道。天上人中，食福自然，快樂無極。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      更能於塔廟前，發迴向心。如是國王，乃及諸人，盡成佛道。以此果報無量無邊。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘說倘將施福迴向，則盡成佛道。捐資修建佛塔寺，皆屬事施，只可報感人天，故須迴向實際理地，方可完成佛道。如傳燈錄達摩章云：「師航海直達廣州，廣州刺史蕭昂具主禮迎接，奏聞武帝。帝覽奏，遣使齎詔迎請。十月一日至金陵。帝問曰：『朕即位以來，造寺寫經度僧，不可勝記，有何功德？』師曰：『並無功德。』帝曰：『何以無功德？』師曰：『此但人天小果，有漏之因，如影隨形，雖有非實。』帝曰：『如何是真功德？』答曰：『淨智妙圓，體自空寂，如是功德，不可世求。』」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！未來世中有諸國王，及婆羅門等，見諸老病，及生產婦女。若一念間，具大慈心，布施醫藥，飲食臥具，使令安樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下是施老病產婦福，國王等是能施人，老病等是所施者，若一念下，是修布施之因。無常經云：「佛告諸苾芻：有三種法，於諸世間，是不可樂，是不光澤，是不可念，是不稱念。何者為三？謂老病死。若老病死，世間無者，如來應正等覺不出於世。由此三事，如來應正等覺，出現於世，為諸眾生，說所證法，及調伏事。」佛說五王經云：「何謂老苦？父母養育，至年長大，自用強健，擔輕負重，不自裁量……。漸至年老，頭白齒落，目視昏盲，耳聽不聰，盛去衰至，皮緩面皺，百節疼痛，行步苦極，坐起呻吟，憂悲心惱，識神轉滅，便旋即忘，命日促盡，言之流涕。坐起須人，此是苦否？答曰大苦。何謂病苦？人有四大，和合而成，一大不調，百一病生，四大不調，四百四病，同時俱作。地大不調，舉身沈重，水不大調，舉身脹腫，火大不調，舉身蒸熱，風大不調，舉身掘強。百節苦痛，猶被杖楚。四大進退，手足不任。氣力虛竭，坐起須人。口燥唇焦，筋斷鼻拆，目不見色，耳不聞音，不淨流出，身臥其上，心懷苦惱，言輒悲哀。六親在側，晝夜看視，初不休息。餚饒美食，入口皆苦。此是苦否？答言：實是大苦。」一切功德莊嚴王經云：「善男子，譬如婦人，身懷重孕，乃至十月，時此婦人加諸病苦，支節痠疼，猶如刀解，不能飲食，欲產之時，受大劇苦。」是以老病以及產婦，亟須援助，故布施福利，最為宏大。況且老態龍鍾，亦病狀之一，產婦臨產，支節痛楚，猶如刀解，受大劇苦，亦是病狀之一。尤其在貧病交逼的人，尤須救濟，故佛說八福田中，看病為第一福田。大丈夫論云：「菩薩悲心，極以深大，遍一切眾生，無有見者。以財施法施無畏施，悉得知見，一切眾生身者，無不是病，無有知者。以三事故，知其有病。何者為三？飲食、衣服、湯藥，即是病相。菩薩悲心，以三事得顯。何者為三？即是財、法、無畏也。菩薩與一切眾生來作樂，為滅一切眾生苦故捨身救之。菩薩不求果報，視如芻草。菩薩大悲，作種種方便，猶如乳聚。以血施人，易於世人以水用施。如菩薩昔日，五處出血，施諸夜叉鬼，踴躍歡喜，無可為喻。」科註云：「老病產婦，最是悲田植福處。老則根熟氣喘，飲食須人，老而無子，目為獨夫，西天邠坻首給，東土文王先哀，以其無歸也。病則百骸酸痛，一命絲懸，若無奉事，待斃奚辭。故我佛誨敕，看病為第一福田。在世之時，自亦巡僧寮看病，以其可憐也。產婦初行分娩，惡露盈身，若不時施飲食，母子相與俱亡，以其極苦也。故此三類，尤仁人所應動心而周給者也。」又云：「於此具大慈心者，約與樂邊論，以樂是一切眾生所愛重故。然既遇悲田，應生大悲，何言大慈？如大論云：『若說慈，則說悲喜捨。』又慈是真無量，慈為如王，餘如人民。所以者何？先以慈心，欲令眾生得樂。見有不得樂者，故生悲心。以慈能具悲，故言大。既言一念，即同體慈也。醫藥等，民生四事，日用急須。病者非藥餌莫療。身命，非飲食不立。臥具，衾襆綩綖之類，尤是老病產婦之要物。衣服，該臥具中。如是布施，方便身安心樂。故大論云：「若人饑渴，給足飲食，感恩則深。佛說施遠行人，遠來人，病人，看病人，風寒眾難時施，是為時施。病者施藥，餓渴與飲食，起少病業因緣。故得兩腋下滿相，最上味相，好衣服臥具。金銀珍寶施，故得金色身相，薄皮相。』故知如來相業，咸從施得也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      如是福利，最不思議，一百劫中，常為淨居天主，二百劫中，常為六欲天主，畢竟成佛，永不墮惡道，乃至百千生中，耳不聞苦聲。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是布施獲果。淨居天，即色界第四禪以外的五淨居天，為證不還果的聖者所居住的地方。這些聖者雖然都是證得不還果，但由於所修的功行有深淺不同，故所居住的地方亦有差別，而壽的修短亦各異。第一無煩天，壽一千大劫，無一切煩雜故。第二無熱天，壽二千大劫，無一切熱惱故。第三善見天，壽四千大劫，能見一切勝法故。第四善現天，壽八千大劫，能現一切勝法故。第五色究竟天，壽壹萬六千大劫，能得最勝色故。這裡所說的文義，淨居天與六欲天似是倒置，應該說：二百劫中，常為六欲天主，一百劫中，常為淨居天主，畢竟成佛，才合次序。淨居天既是三果聖人所居之處，當然不會證了果又再降生六欲天享受五欲樂的，況為淨居天主，即是色究竟天，只有尋求超出三界之方，絕對無倒退下生六欲天者。色究竟天壽既是一萬六千大劫，這裡所說「一百劫中」常為淨居天主，或者是說「一百返中」，或者是「一百萬劫中」，才比較說得過去。六欲天是欲界的六重天：１、四王天，有持國、廣目、增長、多聞四王，故名四王天。２、忉利天，譯為三十三天。帝釋天為中央，四方各有八天，故從天數而名卅三天。３、夜摩天，譯為時分。彼天中時時唱快哉，故名。４、兜率天，譯為喜足，於五欲之樂生喜足之心，故名。５、樂變化天，於五欲之境自樂變化，故名。６、他化自在天，於五欲之境，使他自在變化，故名。此中四王在須彌山腰，忉利天，在須彌山頂，謂之地居天。夜摩天以上四天，均住在空中，故謂之空居天。現在所說二百劫中常為六欲天主，是指他化自在天。他化自在天壽一萬六千歲，人間一千六百年為其一日一夜，彼天之壽，等於人間九百二十一億六百萬年。這裡所說的「二百劫」是以小劫計。正法念處經云：「若見病困，餘命未盡，施其漿飲或施其財，以續彼命。命終生深水天，如帝釋快樂。從天命終，不墮三途，得受人身。從生至生，不遭病苦，無有惱亂。」行布施時，若一念間具大慈心，便是成佛正因，故先生欲色二天，以報世樂。施福終極，畢究成佛，成就最不思議事。科註云：「問：同一慈心行施，何乃感報迥別耶？答：行施之時，慈有勝不勝，心有淨不淨，故感欲色二界不同，壽命長短有異。如大論云：『未離欲布施，生人中富貴，及六欲天中。若離欲心布施，生梵世天上，乃至廣果。若離色心布施，生無色天中。離三界布施，為涅槃故，得聲聞道。布施時，厭惡憒鬧，好樂閑靜，得辟支佛，布施時，起大悲心，欲度一切，第一甚深畢竟清淨智慧，得成佛道。諸佛法不可思議，隨眾生應度者，作如是說。』然千山勢止嶽邊，萬派聲消海上，正意在畢竟成佛耳。而於行施未成佛間，永不墮三惡道，常在人天受福。於百千歲中，耳尚不聞苦聲，況乎身歷惡道。」「畢竟成佛」四字，似應殿在最後，永不墮惡道等句，似應排在前頭。因此具大慈心布施福利，最不思議，布施之後，或未為六欲天主，或天福享盡之後，即為淨居天主，在未成佛之前，不但永遠不墮惡道，即使百千生中，耳亦不聞苦痛之聲，最終目的，畢竟成彿。故彌勒所問本願經云：「佛語阿難：我本求道時，勤苦無數，乃得成佛，其事非一。佛言：阿難！乃往過世，時有太子，號曰所現，端正姝好。從園觀出，道見一人，得病困篤。見已，有哀傷之心。問於病人：以何等藥，得療卿病？病者答曰：唯王身血，得療我病。爾時太子，即以利刀，刺身出血，以與病者。至心施與，意無悔恨。爾時太子者，即我身是。四大海水，尚可斗量，我身施血，不可稱限。又往過世，有王太子，號曰蓮華王，端正姝好。從園觀出，道見一人，身體病癩。見已哀念，問於病者：以得何藥，療於汝病？病者答曰：得王身髓，以塗我身，其病乃愈。是時太子，即破身骨，以得其髓，持與病者。歡喜惠施，心無悔恨。爾時太子者，即我身是。四大海水，尚可斗量，身體布施，不可稱計。又往去世有王，號曰月明，端正姝好。從宮而出，道見盲者，貧窮饑餓，隨道乞食。往趣王所，爾時月明王，見此盲人，哀之淚出，謂於盲者：有何等藥，能療卿病？盲者答曰：唯得王眼，能愈我病，眼乃得視。是時月明王，自取兩眼，以施盲者。其心清然，無一悔意。爾時月明王者，即我是身。須彌之山，尚可稱知斤兩，我眼布施不可稱計。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！若未來世中，有諸國王，及婆羅門等，能作如是布施，獲福無量。更能迴向，不問多少，畢竟成佛。何況釋梵轉輪之報。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下二段是結示施福迴向畢竟成佛，這是迴施獲報。在這段文中復分為二節：初敘布施獲福。次從更能迴向下，結前所敘迴向的勝益。能作如是布施等的「能作」二字，猶言布施之業，不可不作，作則獲福無量，不作則依然故我。故賢愚經云：「長者須達，共舍利弗往圖精舍，須達手自捉繩一頭，時舍利弗自捉一頭，共經精舍。時舍利弗，欣然含笑。須達問言：尊人何笑？答言：汝始於此經地，六欲天中宮殿已成。即借道眼，須達悉見六欲天中，嚴淨宮殿。問舍利弗：是六欲天，何處最樂？舍利弗言：下三天中，色欲深厚，上二天中，憍逸自恣，第四天中，少欲知足，恆有一生補處菩薩，來生其中，法訓不絕。須達言曰：我正當生第四天上。出言已竟，餘宮悉滅，唯第四天，宮殿湛然。復更從繩。時舍利弗，慘然憂色。即問：尊者！何故憂色？答言：汝今見此地中蟻子否耶？對曰：已見。時舍利弗，語須達言：汝於過去毗婆尸佛，亦於此地，為彼世尊，起立精舍，而此蟻子，在此中生。如是尸棄佛，毗舍浮佛，拘留孫佛，拘那含牟尼佛，乃至迦葉佛，汝亦為佛於此地中起立精舍，而此蟻子，亦在中生。乃至今日九十一劫，受一種身，不得解脫。生死長遠，唯福為要，不可不種。」布施若不迴向，只為有漏之因，報感人天小果，猶在生死之中流轉，不得解脫。布施之後，倘能將布施福利，迴向法界眾生，則不問所施多少，畢竟終成佛道。最高無上的佛果，尚且可以成就，何況帝釋梵王，以及轉輪聖王的人天小果，更加不難成就。故罪福報應經云：「賢者好布施，天人自持將，施一得萬倍，安樂壽命長。今日施善人，其福不可量。皆當得佛道，度脫於十方。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是故地藏！普勸眾生，當如是學。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是結示施福迴向畢竟成佛的第二段文普勸眾學也。佛說堅意經云：「佛告阿難：汝當廣為諸比丘僧，比丘尼，優婆塞，優婆夷，白衣人民說之。並當廣為說：布施種生死糧，其有齋日，施設飯食，請召四輩，高經賢者，沙門道人，施設高座，論講佛經。燒香燃燈，光明達天，諸天喜笑，皆下虛空，側耳來聽，莫不欣然。其有破慳，布施為福，善神即下營救門戶，攘禍滅怪，出與利會，利則而吉，終無怨惡。譬如種穀，隨種而生。種善得福，種惡獲殃。未有不種而獲果實。當正爾心，福自歸身。」是故佛敕地藏普勸眾生，應當廣學布施之行。上明王臣施福校量竟。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！未來世中，若有善男子善女人，於佛法中，種少善根，毛髮沙塵等許，所受福利，不可為喻。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下是敘善男女施福，此是初標佛法中的福利。科註云：「何故於佛法中種少福多？大論云：『雖有種種福田，佛為第一福田，以無量佛法具足，是故獨說植於佛田。佛田能獲無量果報，餘者雖言無量，而有差降。』長阿含佛告究羅檀頭婆羅門：『天及世間人，唯佛為最上，欲求大福者，當供養三佛。』」僧伽吒經云：「若三千大千世界滿中胡麻，以此數轉輪聖王。若有人布施如是輪王，不如布施一須陀洹。若施三千大千世界諸須陀洹所得功德，不如施一斯陀含。若施三千大千世界諸斯陀含，不如施一阿那含。若施三千大千世界諸阿那含，不如施一阿羅漢。若施三千大千世界諸阿羅漢，不如施一辟支佛。若施三千大千世界諸辟支佛，不如施一菩薩。若施三千大千世界諸菩薩，不如施一如來所起清淨心。……爾時大眾白佛言：世尊！一佛福德有幾量耶？佛言：譬如大地微塵如恆河河沙等眾生，悉作十地菩薩，如是一切十地菩薩所有功德，不如一佛福之力。」智論云：「佛田清淨，拔愛等諸煩惱穢草。淨戒為平地……能出生三乘涅槃果報。植種於此無上無比田者，其福無盡。」菩薩本行經云：「何謂施少而獲大福者？如施雖少，歡喜恭敬，與不望報。施佛及辟支四沙門等，所施雖少，獲報弘大，猶如良田，所種雖少，收實甚多。」涅槃經亦云：「若於佛法僧供養一香燈，乃至獻一華，生不動佛國。」是故於佛法中，種少善根，如毛髮許，所受福利，不可為喻。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！未來世中，若有善男子善女人，遇佛形像，菩薩形像，辟支佛形像，轉輪王形像，布施供養。得無量福，常在人天，受勝妙樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下是校量佛法中福利，這是敘說布施供養聖像之福利。未來世下，是標能施之人。遇佛形像下，是所施之福田。布施供養，是修殊勝之因。得無量福下，是由布施勝因而獲的微妙果報。科註云：「以佛菩薩等，教人出苦，是眾生敬田。輪王雖生死未了，以其十善化世，兼有水土，乃黎民恩田。故布施供養，均得無量之福。大論云：『財為惡心因緣，常應自捨，何況施得大福，而不布施。慳為凶衰相，為之生憂畏，洗之以施水，則為生福利。』故得福無量也。常在人天等，正得福處。何故經文前後，必說人天受樂？準大論：以人中結使薄，天中智慧利，故二處易得道，餘道不爾。復次言天，則攝一切天；言人，則攝一切地上生者。何以故？天上則天大，地上則人大，是故前後舉人天也。一往則在人中天中受樂，究竟指菩提涅槃覺法寂滅之樂。故光明疏：以人表三十賢位，天表十地聖位，受第一義天之樂。大論云：『人修布施者，名聞滿十方，智者所愛敬，入眾無所畏，命終生天上，久必得涅槃。」』智論云：「若人布施修福，不好有為作業生活，則得生四天王處。若人布施加以供養父母伯叔兄弟，姊妹等無瞋無恨，不好諍訟，又不喜諍訟之人，得生忉利天，乃至他化自在天。」迦葉經云：「過去久遠，阿僧祇劫，有佛出世，號曰光明。入涅槃後，有一國王子，名大精進，年始十六，婆羅門種，端正無比。有一比丘，於白氈上，畫佛形像，持與精進。精進見像，心大歡喜，作如是言：如來形像妙好乃爾，況復佛身。願我未來，亦得成就如是妙身。言已思念：我若在家，此身叵得。即啟父母，求哀出家。父母答言：我今年老，唯汝一子，汝若出家，我等當死。子白父母：若不聽我者，我從今日，不飲不食，不昇床坐，亦不言說。作是誓已，一日不食，乃至六日。父母知識，八萬四千諸婇女等，同時悲泣，禮大精進，尋聽出家。既得出家，持像入山，取草為座，在畫像前，結跏趺坐，一心諦觀此畫像不異如來。……經於日夜，成就五通，具足無量，得無礙辯。得普光三昧，具大光明。以淨天眼，見於東方阿僧祇佛，以淨天耳聞佛所說，悉能聽受。滿足七月，以智為食。一切諸天，散華供養。從山而出，來至村落，為人說法，二萬眾生發菩提心。無量阿僧祇人住於聲聞緣覺功德。父母親眷皆住不退無上菩提。佛告迦葉：昔大精進，今我身是。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      若能迴向法界，是人福利，不可為喻。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘說將布施供養聖像功德，迴向法界眾生，所得福利，更加不可為喻。所謂布施供養，是屬於財施，迴向法界，屬於法施，所以功效較大。故智論云：「佛說施中，法施第一。何以故？財施有量，法施無量。財施欲界報，法施出三界報。財施不能斷漏，法施消昇彼岸。財施但感人天報，法施通感三乘果。財施愚智俱閑，法施唯局智人。財施唯能施者得福，法施通益能所。財施愚畜能受，法施唯局聰人。財施但益色身，法施能利心神。財施能增貪病，法施能除三毒。」科註云：「若不求名聞財利力勢，但為學佛道，弘大慈悲心，度眾生老病死苦，是名清淨法施。若不爾者，為巿易法。復次菩薩，知諸法實相，如涅槃不盡，福德入諸法實相故，而亦不盡，故福利不可為喻也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！未來世中，若有善男子善女人，遇大乘經典，或聽聞一偈一句，發殷重心，讚歎恭敬，布施供養。是人獲大果報，無量無邊。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是供養大乘法寶，獲福無量。科註云：「遇者，遘也，慶幸之語。以佛法難聞難遇，今此一旦遇之，如餓者之遇王膳，鼓腹而歌；旱苗之遇甘雨，勃然而興，其樂為何如哉！」梵語摩訶衍那（Ｍａｈａｙａｎａ），譯為大乘。大者，對小之稱，乘以運載為義。起信論云：「一體大，謂一切法真如平等，不增不減故。二相大，謂如來藏，具足無量性功德故。三用大，能生一切世出世間善因果故。一切諸佛，本所乘故。一切菩薩，皆乘此法，到如來地故。」法華譬喻品云：「若有眾生，從佛世尊，聞法信受，勤修精進，求一切智、佛智、自然智、無師智、如來知見、力、無所畏。愍念安樂無量眾生，利益天人，度脫一切，是名大乘。菩薩求此乘故，名摩訶薩。」十二門論云：「摩訶衍者，於二乘為上，故名大乘。諸佛最大，是乘能至，故名為大。諸佛大人乘是乘，故名為大。又能滅除眾生大苦，興大利益事，故名為大。又觀世音、得大勢、文殊師利、彌勒菩薩等，是諸大士之所乘，故名為大。又以此乘，能盡一切諸法邊底，故名為大。又如般若經中，佛自說摩訶衍義，無量無邊，以是因緣，故名為大。」大寶積經亦云：「諸佛如來，正真正覺，所行之道，彼兼名為大乘。名為上乘；名為妙乘；名為勝果，無上乘、無上上乘、無等乘、不惡乘、無等等乘。」所謂大乘經典，係佛為對大機眾生而說六度萬行之教法，如華嚴般若等，方等諸經，為大乘經典。遇大乘經典，或聽聞一偈一句等，是說聞於最少者，只要發殷重心，恭敬讚歎，布施供養，自然獲得無量無邊廣大福利，則知經義不可思議，果報亦不可思議也。涅槃經云：「若離四法，得涅槃者，無有是處。何等為四？一親近善友，二專心聽法，三繫念思惟，四如法修行。以是善故，聽法因緣，則得近於大般涅槃。何以故？開法眼故。世有三人，一者無目（譬凡夫人）二者一目（譬聲聞人），三者二目（譬諸菩薩）。言無目者，常不聞法。一目之人，雖暫聞法，其心不住。二目之人，專心聽受，如聞而行。以聽法故，得知世間如是三人。」迦葉經云：「三千大千界，珍寶滿其中，以此用布施，所得功德少。若說一偈法，功德為甚多。三界諸樂具，盡持施一人，不如一偈施，功德為最勝。此功德勝彼，能離諸苦惱。若恆河沙界，珍寶滿其中，以施諸如來，不如一法施。施寶雖福多，不及一法施。一偈福尚勝，況多難思議。」菩薩本行經云：「正使化無數億計人成辟支佛，有人百歲四事供養，功德甚多；不如有人，以歡喜心，一四句偈，讚歎如來，功德無量。」普賢觀經云：「若有晝夜六時禮十方佛，誦大乘經，思第一義，甚深空法，一彈指頃，除百萬億那由他恆河沙劫，生死之罪。」善恭敬經亦云：「佛告阿難：若從他聞，一四句偈，或抄、或寫、書於竹帛，所有名字。於若干劫，取彼和尚阿闍黎等，荷擔肩上，或時背負，或以頂戴，常負行者，復將一切音樂之具，供養是師。作如是事，尚自不能具報師恩。若當來世，於師和尚起不敬心，常說於過。我說愚癡，極受多苦，於當來世，必墮惡道。是故阿難，我教汝等，常行恭敬尊重之心，當得如是勝上之法。所謂愛重三寶甚深之法。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      若能迴向法界，其福不可為喻。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    倘能將幸遇大乘經典，或聞一偈一句，而發殷重恭敬讚歎之心，布施供養所得的福利，盡量迴向法界一切有情，那末所獲果報，更加不可限量，故說其福不可為喻。付法藏因緣傳云：「是故智者宜當觀察，無上勝法有大功德，微妙淵遠不可思議。譬如估客，欲過大海，必乘船舫然後得度。一切眾生亦復如是，欲出三界生死大海，必假法船，方得度脫。法為清涼，除煩惱熱。法是妙藥，能愈結病。法是眾生真善知識，為大利益，濟諸苦惱。何以故？一切眾生，性無定相，隨所染習，起善惡業。若有習近外道邪見，受其教誡，永即流轉無有邊際，是則不名善知識也。若有人能起信敬心，親近賢聖聽受妙法。由聽斯法功德因緣，出欲淤泥，受最勝樂。是故此人名善知識，宜應勤心，習近供養，必能令人離三惡苦。……昔有婆羅門，持人髑髏，其數甚多，詣華氏城遍行衒賣，經歷多時，都無買者。便極瞋恚，高聲唱言：此城中人，若不就我買髑髏者，吾當相為作惡名聞，言汝諸人，愚癡闇鈍。爾時城中諸優婆塞，聞是語已，畏其毀謗，便持錢物，至彼買之。即以銅筋貫穿其耳。若徹之者，便與多價，其半徹者，與價漸少。都不通者，全不與直。時婆羅門，問優婆塞：我此髑髏皆悉無異，何故價直而有差別？優婆塞言：如前髑髏有通徹者，斯人生時聽受經法，智慧高勝，貴其若此，相與多價。其半徹者，雖聽法，未善分別，以是因緣，與汝少直。全不通者，此人往昔都不聽法，吾以是故，不相與直。時優婆塞持此髑髏，往至城外，起塔供養，命終皆得生於天中。以是因緣，當知妙法有大功德，能建立人。何以故？此優婆塞，以聽法人髑髏起塔，尚生天上，況能至心聽受斯法。供養恭敬持經人者，此之福報，甚難窮盡，未來必當成無上道。是故諸有欲得無上安隱快樂，為化眾生，作大饒益，皆應受持如斯勝法。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！若未來世中，有善男子善女人，遇佛塔寺、大乘經典。新者，布施供養，瞻禮讚歎，恭敬合掌。若遇故者，或毀壞者，修補營理，或獨發心，或勸多人同共發心。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下是施修經典之福，這是自他發心同共修福。大乘經典，是利益眾生之無上法寶，故新者布施與人供養，令人瞻禮讚歎，恭敬合掌，依法修行，是名法布施。若遇損壞殘缺者，即當修補治理，使經典完整，則眾生智慧眼目不滅。故或獨經營，或勸多人共同發心，俱得無量勝益。古人說：「或開閉箱篋，蟲蠹朽爛，或挽脫漏偽，紙墨破裂。自不修理，不肯流傳，未免得罪法寶，有違佛制。」竊以大乘法寶，為希世之珍，釋尊累劫為一偈故，捨頭目骨髓，猶尚不得。如集一切福德三昧經云：「過去久遠阿僧祇劫有一仙人，名曰最勝，住山林中，具五神通。常行慈心。後作是念：非但慈心，能濟眾生，唯集多聞，能滅眾生煩惱邪見，能生正見。念已，便詣城邑聚落，處處推求說法之師。時有天魔來語仙言：我今有佛所說一偈，汝今若能剝皮為紙，刺血為墨，折骨為筆，書寫此偈，當為汝說。最勝仙人，聞已念言：我於無量百千劫中，常以無事，為他割截，受苦無量，都無利益。我今當捨不堅之身，易堅實法。歡喜踴躍，即以利刀剝皮為紙，刺血為墨，折骨為筆。合掌向天，請說佛偈。時魔見已，愁憂憔悴，即便隱去。仙人見已，作如是言：我今為法，不惜身命，剝皮為紙，刺血為墨，折骨為筆，為眾生故，至誠不虛，餘方世界，有大慈悲，能說法者，當現我前。作是語時，東方去此三十二剎有佛國土，名普無垢，其國有佛，號淨名王，忽住其前，放大光明，照最勝身，苦痛即除，平復如故。佛即廣為說集一切福德三昧。最勝聞法，得無礙辯。佛說法已，還沒不現。最勝仙人得辯才已，為諸眾生廣說妙法，令無量眾生住三乘道。」吾人生斯澆薄法末之世，幸遇上乘希世之寶，是以新者應當布施供養，毀壞者，或出資修補，或自營理，或自發心，或勸多人，續佛慧命，福利眾生。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      如是等輩，三十生中，常為諸小國王，檀越之人，常為輪王，還以善法，教化諸小國王。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是自他獲報也。如是等輩，是指遇佛塔寺大乘經典，新者布施供養，故者修補營理者。三十生中常為諸小國王，是修補供養布施大乘經典所感得之果報。四自侵經云：「能施與者，今世後世，長得安隱，為生死糧。世世豪貴，得致車乘，象馬舍宅，金銀財寶，不可稱數，父母兄弟妻子知識皆蒙得安。有布施者，邊人助喜，得福無量。況其施主，手自斟酌，後世所生，福隨身報，若影隨形，響之應聲。」檀越，正音應云陀那缽底（Ｄａｎａｐａｔｉ），譯為施主。或謂檀即檀那，是布施度，由布施之功德，能越貧窮苦海，故名檀越。檀越之人。或者說即是發起布施之人，故感位較高而為輪王。輪王恆以十善法仙化導世人，故說還以善法教化諸小國王，蓋諸小國王為輪王所統屬故。五王經云：「昔有五國王，國界比近，共作善友，更相往來。其最大者，名曰普安，習菩薩行。餘四小王，常習邪行。大王愍之，呼來上殿，共相娛樂，乃至七日。終日竟夜，七日已滿，小王白大王言：國事甚多，請退還家。大王送之，出至道中，語諸小王：各說所樂。一王答曰：陽春三月，樹木榮華，遊戲原野。一王復答：願我常作國王，鞍馬服飾，官屬人民，圍繞左右，晃晃昱昱，搥鐘鳴鼓，出入行來，路人傾目。一王又言：願我婦兒，端正無雙，其相娛樂，極情快意。一王復言：願我父母常在，朋友兄弟妻子羅列，好衣美食，以恣身口，素琴青衣，共相娛樂。俱白大王：所樂何事？大王答言：我樂不生不死，不苦不惱，不饑不渴，不寒不暑，存亡自在。四王俱言：如此之樂，當有明師。大王答言：吾師號佛，近在祇洹精舍。諸王歡喜，同詣世尊。大王白佛言：今得為人，闇鈍無智，但深著世樂，不知罪福，願佛為弟子等，說其苦諦。佛言：卿等善聽，當為說之。人生在世，眾苦切身，略說八苦。……生、老、病、死、愛別離、求不得、怨憎會、憂悲惱。……於是五王及諸群臣會中數千萬人，聞說苦諦，心開意悟，即得須陀洹道。今觀宮殿，如視穢廁，無可樂者。即捨王位付弟，出家為道，修諸功德，日日不倦。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      復次地藏！未來世中，若有善男子善女人，於佛法中，所種善根。或布施供養，或修補塔寺，或裝理經典，乃至一毛一塵、一沙一渧。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是總結上文也，上文每言佛法僧中布施供養，皆獲殊報者，因為奉侍餘道，不能超出生死，非得涅槃之正因故。如佛說諸德福田經云：「天帝白佛：夫人種德，欲求景福，豈有良田，果報無限？種絲髮之德本，獲無量之福乎？唯願天尊，敷揚惠訓，令此愚矇，福報無量。……佛告天帝：眾僧之中，有五淨德，名曰福田，供之得福，進可成佛。何謂為五？一者發心離欲，懷佩道故。二者毀其形好，應法服故。三者永割親愛，無適莫故。四者委棄軀命，尊眾善故。五者志求大乘，欲度人故。以此五德，名曰福田，為良為美，為無旱喪，供之得福，難為喻矣。……佛告天帝：復有七法，廣施名曰福田，行者得福，即生梵天。何謂為七？一者興立佛圖僧房堂閣。二者園果浴池，樹木清涼。三者常施醫藥療救眾病。四者作堅牢船濟度人民。五者安設橋樑過度羸弱。六者近道作井，渴乏得飲。七者造作圊廁，施便利處。是為七事，得生梵天福。……佛告天帝：九十六種道，佛道最尊，九十六種法，佛法最真，九十六種僧，佛僧最正。所以者何？如來從阿僧祇劫，發願誠諦，殞命積德，誓為眾生。國城妻子，頭目骨髓，以用布施，無戀愛之心。心若虛空，無所不覆。六度四等，眾善普備。德慧成滿，乃得為佛。身色紫金，相好無比。去來現在，無不照達。三界尊天，莫能及者。言信德重，震動天地。其有眾生，發一敬心向如來者，勝獲大千世界之珍寶矣。說三十七道品，十二部經，言皆至誠。開三乘教，各得奉行。聞者歡喜，樂作沙門，信佛行法，志尚清高。眾僧之中，有四雙八輩，十二賢者。捨世貪諍，導世開福，天人路通，眾僧之由矣。是為最尊無上之道，諸佛菩薩，緣覺應真，皆從中出。教化一切，度脫群生。」若能布施供養聖像乃至修補塔寺，裝理經典等，俱為於佛法中所種善根。科註云：「準大論：有三善根，無貪無瞋無癡。一切諸善法，皆從三善根生增長。今言善根因緣，供養之具。所謂華香燈明，及法供養，持戒誦經等，以善心供養，故名為善根。布施非即是福，但能破慳貪，開善法門。善根名為福，故不問毛塵沙諦，並取乎心。心大則大，心小則小。若心冥法界，即福虛空。」所謂一毛一塵，一沙一諦，是言於佛法中所種善根最微少者，只要信心純淨，則所得果報，不可思議也。如雜譬喻經云：「昔舍衛城外有人婦，清信戒行純具。佛自至門乞食，婦以飯著佛缽中，卻行作禮。佛言：種一生十，種十生百，種百生千，種千生萬，種萬生億，得見諦道。其夫不信，默於後聽佛祝願。夫曰：翟曇沙門，言何過甚？施一缽飯，乃得爾福，復見諦道。佛言：卿從何來？答曰：從城中來。佛言：汝見尼拘陀樹高幾耶？答曰：高四五里。歲下數萬斛實。又問：其核大小？答曰：大如芥子。佛言：汝語過甚！何有種一芥子乃高四五里，歲下數十萬子。答曰：世人共見，其實如是。佛言：地是無知，其報力尚爾，何況人是有情，歡喜持一缽飯上佛，其福甚大，不可稱量。夫婦二人，心開意解，應時即得須陀洹道。」智度論亦云：「昔佛在世時，佛與阿難，從舍婆提城，向婆羅門城。時婆羅城王屬外道，聞佛欲來，即立制限：若與佛食，共佛語者，當罰金錢五百文。後佛來到，入城乞食，人皆閉門。佛與阿難空缽而出。見一老婢，持破瓦器，盛臭潘淀出門棄之。見佛相好，空缽而來，心念欲施。佛知其意，申缽從乞所棄潘淀。婢即淨心，持來施佛。佛受施已，語阿難言：此婢因施，十五劫中，天上人間，受福快樂，不墮惡道。後得男身，出家學道，成辟支佛。當時佛邊，有一婆羅門，聞佛此語，即語佛言：汝是淨飯王之太子，何故為食而作妄語。是時佛即出舌覆面，上至髮際，而語之言：汝頗見有如此舌人，而作妄語否？婆羅門言：若舌覆鼻，尚不妄語，何況覆面上至髮際。即生信心，而白佛言：我今不解，少施報多。佛即告言：汝頗曾見希有事否？婆羅門言：我曾行見尼拘陀樹，其蔭遍覆五百乘車。佛即問言：樹種大小？彼答言：大如芥子三分之一。佛復語言：誰當信汝。婆羅言：實爾，世尊。我眼見之，非妄語也。佛即語言：我見此女淨心施佛，得大果報，亦如此樹因少報多。時婆羅門，心開意解，向佛懺悔。佛為說法，得須陀洹。即時舉手大唱聲言：一切眾人，甘露門開，如何不出。諸人聞已，皆送五百金錢與王，請佛供養，即破制限。王與群臣亦歸依佛，佛為說法，悉獲道果。以是因緣，如來所說無有虛妄。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    華手經云：「佛告舍利弗：菩薩有四法終不退轉無上菩提，何等為四？一者若見塔廟毀壞，當加修治，若塊若泥，乃至一磚。二者若於四衢道中，多人觀處，起塔造像，為作念佛善福之緣。塔中畫作若轉法輪，及出家相，乃至雙樹入涅槃相。三者若見有比丘僧，二部諍訟，勤求方便，令其和合。四者若見佛法欲壞，能讀誦說，乃至一偈令法不絕。為護法故，敬養法師，專心護法不惜身命。菩薩若成是四法者，世世當作轉輪聖王，得大身力，如那羅延，捨四天下，而行出家，能得隨意修四梵行，命終生天作大梵王。乃至究竟成無上道。是故智者，欲求佛道，當作是學。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      如是善事，但能迴向法界，是人功德，百千生中，受上妙樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下是敘述迴向，言迴向，有事理二種，這是理迴向，故千生感報，受上妙樂。佛說雜藏經云：「目連見一天女，坐一蓮華上，縱廣百由旬。此華獨妙殊於餘者。所欲資生之具，宮殿飲食，隨念欲得，盡從華出進止隨身。目連問言：作何善行，受報如此？天女答言：迦葉佛滅度後，遺全舍利，諸弟子輩，建七寶塔，高廣四十里。時我作女人，出見寶塔中，佛像相好，信敬情發，念佛功德。脫頭上華奉獻於像。以是因緣，故受報獨妙如此。」科註云：「已此所修善事，雖有上中下之別。既迴向法界，亦何間於大小。是以百千生中，修因不替，施福常存。資法身而五果皆常，益慧命而四德咸顯。上妙法樂，受用靡窮。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      如但迴向自家眷屬，或自身利益，如是之果，即三生受樂。捨一得萬報。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是迴向已，即是事迴向，所向既狹，故感報亦微，故得三生受樂。科註云：「眷屬者，天性相愛，更相臣順也。纔言自家，便不能念及他人，胞與之義乖矣。自家眷屬者，五苦章句經云：『父子、夫婦、兄弟、家室、知識奴婢，有五因緣：一怨家（父子互相殺害），二債主（父母財子散用），三償債（子財供給父母受用），四本願（先世發願善心喜歡），五真友（先世以道共相承事）。今凡夫之人，罔識來源，不計無常，而反貪愛。言有父母、兄弟、妻子、中外親族。疾病忽至困劣著床。曉語親族分取吾痛，皆言不能。疾者乃覺，五種親戚，謂當益己，當助汝等，勤勞治生，隨時給足。使身隨貪，自縛自侵。憂念九族，妨廢善行，壞亂善心。老病死來，善惡苦樂，獨自當之，無有代者。未得道者，皆有此念，不能施與，守道為德。』嗚呼！今世人至死之際，猶復彌留而不察者，如來深為憐愍，故特點逗此言，令人迴施。故言若為眷屬自身，祇得三生受人天福果，福盡還墮。故永嘉云：『住相布施生天福，猶如仰箭射虛空，勢力若盡還墮地，招得來生不如意。』」所謂捨一得萬報者，即是種少而利益眾多也。如雜藏經云：「舍利弗夏盛熱時，遊行至菴羅園中。有一客作人，汲井水溉灌於樹。此人於佛，無有大信。見舍利弗，發小信心，喚舍利弗言：大德來脫衣樹下坐，我當以水澆之，不失溉灌，兼相利益。於是舍利弗，脫衣受洗，身得安樂，隨意遊行。此客作人，其夜命終，即生忉利天上，有大威力，次釋提桓因。便自念言：我何因生此？自觀宿命：信心微薄，因客作灌溉引水，洗浴舍利弗，我若信心純厚，知必有報，故設浴具，以為供養。自惟為功雖少，以遇良田，獲報甚多。即詣舍利弗所，舍利弗……，即為說法，得須陀洹。」又云：「目連復見一神，身體極大，有金色手，五指常流甘露。若有行人，所須飲食，資生之具，盡從指出，恣而與之。目連問言：汝是何天？福報功德奇特乃爾。天王答言：我非忉利天王，乃至非第六天王，亦非梵天王。我是大鬼神，乃依其國大城住。為遊行觀看，故來至此。目連問言：汝作何善行，得如此報？答言：彼國大城，名曰羅樓。我昔在中，作貧女人，又織毛縷囊，賣以自活。居計轉貧，屋舍壞盡，遂至陌頭，近一大富好施長者家，織囊自活。日欲中時，若有沙門婆羅門持缽乞食，問我言：某長者家，為在何處？我心真實，無有虛妄，歡喜舉手，指示其家言：彼處去！彼處去！日時欲過，勿復餘求。以是因緣故，得報如是。行女人以隨喜心，助行施者，得報如此，何況實行布施者也。」上正較量布施功德已竟。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是故地藏！布施因緣，其事如是。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是結示因果，總歎不盡，以完地藏請問校量布施功德之語。如是因如是果，善因之報，如影隨形，若聲應響，絲毫莫爽，故說布施因緣其事如是。奈因時丁末紀，信施者獲福，固然甚渺，縱使深信，亦行不盡力。所謂施者人所敬，乞者人所惡，春時不下種，秋來焉望收？故此眾生轉加窮困。如譬喻經云：「昔有二比丘俱得須陀洹果。一人常行教化乞丐，以用作福布施飯僧。一人但直坐禪，不樂作福。時坐禪者語乞者言：何不坐禪，唐自勤苦。修福者言：佛常亦說比丘云：當修行布施。後俱命終，生長者家，乞作福者，為長者家子，奴婢承給，衣食自然，念樂無極。其坐禪者，生為婢子，在地獨坐，饑渴啼哭。俱知宿命。時長者子語婢子言：我本語汝：汝當布施，不肯用語，是汝自過，何為啼哭？其長者子長大騎乘，出行遊觀，一切奴客，及以婢子，皆侍從出。後時二人俱求出家，既出家已，得阿羅漢果。其長子者，常直端坐，人皆競送衣食來與。其婢子者，在外乞求，人無與者，常受饑渴。以是因緣，行道之人，不過持戒禪誦而已，亦常布施，作諸福德。」大愛道經佛說偈云：「今世滅罪，後世得申。有財不施，世世受貧。」所以科註云：「入道必以智慧為本，智慧必以福德為基。譬之鳥備二翼，儵舉萬尋，車足兩輛，一馳千里。緣了之資成正因，事度之助開佛性，不可不信也。」是以佛陀圓滿福慧，稱兩足尊。以上校量布施功德緣品竟。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
