<html>
 <head>
  <meta content="text/html; charset=utf-8" http-equiv="Content-Type"/>
  <title>
   《佛說無量壽經》的綱要
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW" link="blue" vlink="purple">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      《佛說無量壽經》的綱要
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     律航法師著述
    </span>
    <span lang="EN-US" style='font-family:"Times New Roman";
color:#003300'>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a01">
      一、引言
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a02">
      二、大經序、正、流通三分的綱領
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a03">
      三、大經的要旨
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a04">
      四、《無量壽經》與淨宗重要關係
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a05">
      五、結論
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a01">
    </a>
    <span style="color:#333399">
     一、引言
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋迦牟尼佛成道以後，說法四十九年，皆令眾生以自己力量，勤修戒定慧，熄滅貪瞋癡，恢復自己原具的天真佛性，所謂「就路還家，圓成佛果」是也。又恐眾生根器不同，業障或重，乃為說信願念佛兼仗佛力之淨土法門，三根普被，利鈍咸收，所謂門餘大道，易行之法，大暢佛懷者也。不料時屆末法，人根陋劣，自命聰明者，以為人人都會念佛，太容易，太平常，認為不足學，亦不屑學，而根器稍劣者，又覺知識太淺，業障太重，認為不能學，亦不願學，由是甘心沉淪六道，不求了脫，基此兩因，竟使如來徹底悲心，無上大法，所說《無量壽經》（以下簡稱大經），塵封大藏，埋沒不彰，誠堪痛哭流涕，長太息焉！不慧弗揣固陋，謹將大經綱領及其要旨，分別條列於左，請教諸方大德指教為禱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a02">
    </a>
    <span style="color:#333399">
     二、大經序、正、流通三分的綱領
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （一）謹按曹魏康僧鎧譯本序分中，廣陳參加無量壽法會的諸大菩薩，權實二德，十相成道，以及自利利人，一切德行，幾占兩卷之多（全經共六卷）。若不深加諦思，則多認為文不對題，頭重腳輕之誚，殊不知無量壽法會，與華嚴法會正同，彼經與會者，多為法身大士，而此經隨喜者，亦係等覺菩薩，悉為影響顯法，一時來會，文中列舉十相成道，彰示佛佛道同，並非專指釋迦，是舉一例餘耳。故《無量壽經》，號稱小本《華嚴》，詎可以權乘目之耶？又序中云：「如是之等菩薩大士，不可稱計，一時來會」，固為影響顯法，且明示若欲圓成佛果，必須回向極樂，所以善財童子及華藏海眾證齊諸佛之後，而普賢菩薩復教以十大願王一致導歸西方極樂世界，面見彌陀，方能圓成佛果，其他等覺以下概可知矣。然而淨土法門三根普被，上自等覺菩薩，下至凡夫二乘，若具足信願皆得往生，故《阿彌陀經》（以下簡稱小經）在序分中特示「無量諸天大眾俱」，大經《義疏》內隋京慧遠沙門，特判為菩薩藏的頓教者，良有以也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （二）謹按大經正宗分，宣說無量壽佛依正莊嚴，窮微極妙，無能稱量。而究其要旨，以所行、所成、所攝三大端，可以賅括無遺。云何所行？宣說法藏比丘，本所起願，本所修行。云何所成？說今所成法身淨土二種之果。云何所攝？普攝十方有緣眾生，同往彼國。若網在綱，有條不紊。在於內容，則超勝獨妙，應有盡有，超出《觀經》、小本之上，所以淨土宗向以大經、《觀經》、小本三經為根本經，而不知大經又為根本中之根本也，行人寧可不悉心研讀耶。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （三）謹按大經流通分，本師釋迦世尊，以無緣大慈，同體大悲，將此大經，囑咐繼承法運的彌勒菩薩，一則曰：「設有大火，充滿三千大千世界，要當過此，聞是經法，歡喜信樂，受持讀誦，如說修行。所以者何？多有菩薩，欲聞此經，而不能得。」再則曰：「當來之世，經道滅盡，我以慈悲哀愍，特留此經，止住百歲，其有眾生，值斯經者，隨意所願，皆可得度。」三則曰：「如來興世，難值難見，諸佛經道，難得難聞。」乃至「若聞斯經，信樂受持，難中之難，無過此難。」總之，世尊悲心痛切，慈愛眾生，如同一子，語重心長，字字血淚，若少具人性者讀之，無不痛哭流涕聲震大千世界也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a03">
    </a>
    <span style="color:#333399">
     三、大經的要旨
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （一）發菩提心，一向專念：大經三輩往生，各有正因，而共同的條件，則為發菩提心，一向專念無量壽佛。云何為菩提心，即成佛度生之大慈大悲心也。經云：「修行若不發菩提心，終成魔業。」又云修行不發菩提心，譬如耕田不下種，由此可知發菩提心，為修行人的最起碼最重要的條件。近來常聽淨土行人說：「我只求往生西方。」要知求往生心固不可不專，但大經云：「作菩薩者，令悉作佛。既作佛已，轉相教授。轉相度脫。」（夏蓮居會集本）決非往生以後，僅為自己得樂而已，所以在未生之前，要發大菩提心，方與彌陀大願符合，方可感應道交，蒙佛接引也。一向專念者，約時間和空間論，即心中對準一個目標，自始至終絕不絲毫偏差也。專念者，一心繫念西方極樂世界，求願往生也。大經云：「一向專念無量壽佛，修諸功德，願生彼國，此等眾生，臨壽終時，無量壽佛，與諸大眾，現其人前。即隨彼佛往生其國。」行人若不知發菩提心一向專念，為往生正因，而以為念佛多年未得到一心不亂者，或生退心或改學他法，以致半途而廢，殊堪慨歎！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （二）明信佛智與己善根：所謂佛智者，即大經所稱不思議智、不可稱智、大乘廣智、無等無倫最上勝智也，與世智辯聰大大不同。偈示「聲聞億劫測佛智，盡其神力莫能知。」大經云：「若有眾生，以疑惑心，修諸功德，願生彼國。不了佛智，不思議智，不可稱智，大乘廣智，無等無倫最上勝智。於此諸智，疑惑不信。然猶信罪福，修習善本，願生其國。此諸眾生，生彼宮殿，壽五百歲，常不見佛，不聞經法，不見菩薩聲聞眾。」無由修習善本，故知對佛智慧生疑惑者，為失大利。由此可知，自命宗說皆通之士，不信佛智，自用一孔之見，以為帶業往生，永不退轉，橫超三界，凡淨染特別殊勝種之處，皆有問題，似不足信然。不知佛說淨土法門，早已垂訓為不可思議難信之法，而狂妄之流，偏去強思妄議，迨至思議不通，遂認為不可全信，如此謗佛毀法，焉得不墮無間地獄也，悲夫！還有一類眾生，已信佛智，不信自己善根，大經云：「若有墮於疑悔，希求佛智，至廣大智。於自善根，不能生信。由聞佛名，起信心故。雖生彼國，於蓮花中不得出現。彼處華胎，猶如園苑宮殿之想。」（夏蓮居會集本）謂之胎生。近來常聽念佛人說：「我根器太劣，智識太淺，恐不得往生。」殊不知釋迦成道，首次開示：「大地眾生皆有如來之智慧德相，皆可成佛。」金口所宣，為何不信？既不信己，焉能信佛？信不真，願不切，行不專一，又何怪念佛者如牛毛，而往生者如麟角耶？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （三）唯求往生乘願再來：唯求往生與發大誓願，少有分別。發大誓願，是廣義的自度度人；唯求往生，是專心求生淨土。我們平日行住坐臥，皆要檢點自心，是否忘卻淨土？久而久之，自然生起欣往之心，由於欣往心切，遂激起厭離娑婆之念。大經佛告彌勒：「人能自度，轉相拯濟，精明求願，積累善本。雖一世勤苦，須臾之間。後生無量壽國，快樂無極。」行人果能常作如是省察，對世間名利自然淡薄。但同時要念地獄苦，發菩提心，累世父母眷屬、一切冤親，皆在生死苦海，寧忍自享快樂？故乘願再來，不畏生死，不住涅槃，方為大乘菩薩。如是往生與再來，圓融無礙。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （四）修諸功德普皆回向：淨土法門分正行與助行，念佛為正行，其他六度四攝等為助行。換言之，念佛固然重要，修諸功德亦不可少，念佛與做功德，猶如鳥之兩翼。近見念佛人，只念一句佛號，其他如布施貧苦、印經、修廟、造像種種功德，一概不做，予反對淨宗者一口實，這是大大的錯誤。大經云：法藏菩薩「自行六波羅蜜，教人令行。無央數劫，積功累德」，才得成就清淨法身，莊嚴佛土。要知修諸功德，須要至心回向一切眾生，願成佛道，願證真常。回向有三：稱眾生回向，名回向眾生，即回自向他。稱讚佛回向，名回向諸佛，即回因向果。稱真如回向，名回向真如，即回事向理。總之將所修一切功德，不為自己享安樂，普願眾生都離苦。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （五）拯濟群萌圓成佛果：大經云：「光闡道教。欲拯濟群萌，惠以真實之利。」群萌者係包括有情動物和無情生物在內。何以能拯濟群萌呢？這就是以無分別智，行平等慈悲耳。不但一切有情動物，不可殺害，即一草一木，亦不可無故攀折，古有草繫比丘的故事，可為例證。蓋欲圓成佛果，必須任運而行無緣大慈，同體大悲。大經云：十方世界洹沙佛國無量無邊諸菩薩眾，皆悉往詣無量壽佛所，聽受經法，得蒙授記。可知此經乃接引上上根器，旁引中下之機，故若欲圓成佛果者應以大菩提心，拯濟群萌。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a04">
    </a>
    <span style="color:#333399">
     四、《無量壽經》與淨宗重要關係
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋尊說法四十九年，總其綱宗：曰律、日教、曰禪、曰密、曰淨，五宗而已。此五宗皆可令眾生轉凡成聖，了生脫死，法法平等，門門可證。惟時屆末法，最為契理契機者，唯淨土法門耳。無奈今之習淨宗者，僅持小本，於小本僅持秦譯，問以法藏因地，不知也！何者無量壽，何者無量光，茫然也！叩以濁世惡苦，往生正因，亦多瞠目無以應也。乃至詢以依正莊嚴，修行次第，亦僅能粗舉七寶、八德、三輩九品、四十八願之名目，而於其內容仍不知也。噫！理既未明，信何能深，信尚未堅，而欲使之一門深入，不惑他歧，難矣。而欲使之不動不搖，一向專念，以期達到一心不亂，得大輕安，獲大解脫，抑又難矣。現象如此，而欲普遍弘揚，而欲以之折伏魔外，而欲使科學知識階級，低首降心於淨宗之門，此尤難之又難，幾於不可能矣。以無上甚深微妙法門，竟使一般盲目者流，視為消極厭世送終之具，豈不大可哀耶！此何以故？佛徒不研讀大經故，法師不弘揚大經故。吾嘗聞淨宗大德云：「欲弘佛法於今日，必須提倡淨宗，欲弘淨宗，必先弘大經。」果能人人持誦，則因果自明，身心自潔，劫運自轉，太平自至，蓋統攝真俗二諦，未有關係若此者也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a05">
    </a>
    <span style="color:#333399">
     五、結論
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    信、願、行三，為淨宗三資糧，而尤以信為道源功德母，吾常探討已往中國人，為何信仰孔子！因有《論語》、《四書》，人人必讀故。又為何崇拜關公？因有《三國演義》流通民間故。於是知學習淨宗而不起真正信仰者，悉皆不研讀大經之過也。嗚呼！世界大戰臨頭，誰能倖免，唯有念佛，可得解脫。不揣固陋，貢獻一策，若肯念佛，應讀大經，以康僧鎧譯本為比較易讀。若欲看註解，則隋京沙門慧遠大師《義疏》為大經唯一的註解，其他各種譯本，及各種會集本，若有餘力，可作參考，否則作罷。蓋信願具足，一心念佛求生西方，決定往生，不過往生品位，當有高下不同耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    ——本文曾刊於《中國佛教》第二卷第十一期——
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <font color="#FFFFFF" size="2">
   <font color="#FFFFFF" size="2">
    <font color="#FFFFFF" size="2">
     <!-- Begin of Hotrank Counter - DO NOT MODIFY -->
     <script language="JavaScript" src="">
     </script>
     <!--
---- End of Hotrank Counter - DO NOT MODIFY -->
    </font>
   </font>
  </font>
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
