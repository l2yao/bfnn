<html>
 <head>
  <meta content="text/html; charset=utf-8" http-equiv="Content-Type"/>
  <title>
   佛說素食經
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW" link="blue" vlink="purple">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      佛說素食經
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <b>
     <span style="font-size:24.0pt;font-family:標楷體;color:#FF6600">
      —斷肉食素聖典彙編
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     海濤法師選輯
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a00">
      序言
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a01">
      《一切智光明仙人慈心因緣不食肉經》
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a02">
      《佛說師子素馱娑王斷肉經》
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a03">
      《般泥垣經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a04">
      《分別善惡報應經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a05">
      《央掘魔羅經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a06">
      《賢愚經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a07">
      《大乘寶雲經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a08">
      《餓鬼報應經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a09">
      《聖持世陀羅尼經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a10">
      《大乘本生心地觀經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a11">
      《大方等無想經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a12">
      《佛說處處經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a13">
      《佛說佛醫經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a14">
      《佛說地藏菩薩陀羅尼經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a15">
      《菩薩善戒經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a16">
      《文殊師利問經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a17">
      《大莊嚴論經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a18">
      《大方廣佛華嚴經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a19">
      《菩薩處胎經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a20">
      《地藏菩薩本願經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a21">
      《佛說佛名經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a22">
      《蘇婆呼童子請問經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a23">
      《受菩提心戒儀》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a24">
      《佛說灌頂經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a25">
      《阿密哩多軍吒利法》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a26">
      《像法決疑經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a27">
      《大方廣華嚴十惡品經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a28">
      《普賢菩薩說證明經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a29">
      《示所犯者瑜伽法鏡經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a30">
      《梵網經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a31">
      《受十善戒經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a32">
      《受五戒、八戒文》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a33">
      《彌沙塞部和醯五分律》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a34">
      《根本說一切有部毗奈耶雜事》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a35">
      《入楞伽經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a36">
      《大佛頂首楞嚴經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a37">
      《大般涅槃經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a38">
      《大般涅槃經後分》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a39">
      《佛說大般泥洹經》節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a00">
    </a>
    <span style="color:#333399">
     序言
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    素食是中國佛教徒特別殊勝的慈悲行儀之一，多年來中國大陸由於佛法不興，其他佛教國家則是沒有素食的文化，因而台灣佛教徒成為全世界最大的素食人口，從此可看出，台灣的佛教徒是很有福報的，不必為了吃素而困擾，從飲食當中就能日日守持不殺生戒。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    由於食肉是間接傷害物命，而且是每天都會造作的惡業，所以持守素食可以說是佛弟子最基本的戒行，同時也不再累積新的殺業。因此，不殺生是培養慈悲心的第一步，實踐不殺生又是以素食為最簡單易行，呼籲大眾千萬不可忽視這小小善行，因為這個德行是能夠成就菩提的大悲種子。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    其實素食的起源甚早，在早期佛教經典，世尊四處遊化，如果有居士欲供養佛陀，他們所準備的一定是「蔬食」，而不是以肉食來供養佛陀及諸比丘。而且有許多的佛弟子見到當時印度某些外道吃素，都認為這是善良的德行，在世尊的默許下，也都持守素食，就連破僧的提婆達多也堅持斷肉食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    雖然，在台灣以外的佛教國家，如西藏佛教，雖然較少素食，這也是因為在以前西藏高原環境、生態嚴苛（高原氣候寒冷，日夜溫差極大，難以種植蔬菜），對於果腹的食物沒有選擇餘地，但是在許多密教儀軌裡還是嚴格規定素食的。現在西藏佛教傳到了台灣，有許多喇嘛、上師在台灣都入境隨俗改變飲食，就連慈悲化身的達賴喇嘛也不只一次地在演講中表示：「佛教徒有能力吃素的，就應該素食。」而我們已經身在這世上最方便素食的地方，且為了現世利益、將來菩提，更應該從現在起持守素食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    素食的好處說之不盡，不但可以培養仁慈的心，養成柔和的性格和耐力，而且為求人類和平更要吃素。因為眾生累劫以來所造的無數殺業就是世上上刀兵劫的業因，如果世界上每一個人都能秉著慈悲心，愛護一切生命，人人不起殺念、不殺生、不進殺業，自然就能免除世上刀兵劫。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    因此，為了破除食葷、食肉的邪見，確立食素的正見，特於弘法之餘，收錄了《阿含》、《本緣》、《經集》、《律》、《密》等四十部經典中關於佛陀對於素食的種種開示（大小顯密法門），期望佛弟子閱讀本書後，能從中瞭解佛陀的本懷慈悲，並且親身實踐素食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    不僅如此，我們還要影響中國大陸，恢復素食的風氣，更要讓這美好的德行發揚光大，使其他國家的佛教徒認識到素食的重要與殊勝之處。持素的台灣佛教徒應責無旁貸作為全世界佛子的表率，這是一份責任，更是一份榮耀！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    生命電視台台長
    <span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    中華印經協會理事長
    <span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    海濤
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a01">
    </a>
    <span style="color:#333399">
     一切智光明仙人慈心因緣不食肉經
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    譯者失佚，今附秦錄
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如是我聞：一時，佛住摩伽提國寂滅道場彌日女村自在天祠精舍。時有迦波利婆羅門子，名彌勒，軀體金色，三十二相，八十種好，放銀光明，黃金校飾，如白銀山，威光無量，來至佛所。爾時，世尊與千二百五十比丘經行杯中，又有結髮梵志五百人等，遙見彌勒威儀庠序，相好清淨五體投地如銀山崩，成金花聚寶間廁，金花金臺七寶為果，於臺閣中，有妙音聲而說偈言：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    我見牟尼尊 面貌常清淨
   </p>
   <p class="MsoPlainText" style="text-indent:24.0pt;">
    百福相奇特 世間無倫匹
   </p>
   <p class="MsoPlainText" style="text-indent:24.0pt;">
    煩惱垢永盡 智慧悉成滿
   </p>
   <p class="MsoPlainText" style="text-indent:24.0pt;">
    一向常歸命 身心無疲倦
   </p>
   <p class="MsoPlainText" style="text-indent:24.0pt;">
    故我以五體 欲得勝安樂
   </p>
   <p class="MsoPlainText" style="text-indent:24.0pt;">
    脫苦無所畏 敬禮釋迦文
   </p>
   <p class="MsoPlainText" style="text-indent:24.0pt;">
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時，諸梵志見聞此事，白佛言：「世尊！如此童子威儀庠序，光明無量，與佛無異，於何佛所初發道心？受持誰經？唯願天尊為我解說。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告式乾梵志：「汝今諦聽，善思念之，吾當為汝分別解說，令汝歡喜。乃往過去無量無邊阿僧祇劫時，有世界名勝花敷，佛號彌勒，恆以慈心四無量法教化一切。彼佛說經，名慈三昧光大悲海雲，若有聞者，即得超越百億萬劫生死之罪，必得成佛，無有疑慮。時，彼國中有大婆羅門，名一切智光明，聰慧多智，廣博眾經，世間技藝六十四能無不綜練。聞佛出世，說慈三昧光大悲海雲經，即以世間一切義論難詰彼佛。盡其辭辯而不能屈，即便信伏為佛弟子，尋發阿褥多羅三藐三菩提心，而作是言：『我今於佛法中，誦持大慈三昧光大悲海雲經，以此功德，願於未來過算數劫，必得成佛，而號彌勒。』 
    於是捨家，即入深山，長髮為相，修行梵行，八十歲中，少欲無事，乞食自活，誦持是經，一心除亂。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彼時，世間有兩星現，國王婬荒，慧星橫流，連雨不止，洪水暴漲，仙人瑞坐，不得乞食，經歷七日。時彼林中有五百白兔，有一兔王，母子二獸見於仙人七日不食，而作是言：『今此仙人為佛道故，不食多日，命不云遠，法幢將崩，法海將竭，我今當為無大法令得久住，不惜身命。』 
    即告諸兔：『一切諸行皆悉無常，眾生愛身，空生空死，未曾為法，我今欲為一切眾生作大橋樑，令法久住，供養法師。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時兔王即為群兔而說偈言：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若有畜生類 得聞諸佛名
   </p>
   <p class="MsoPlainText" style="text-indent:24.0pt;">
    永離三惡道 不生八難處
   </p>
   <p class="MsoPlainText" style="text-indent:24.0pt;">
    若聞法奉行 生處常值佛
   </p>
   <p class="MsoPlainText" style="text-indent:24.0pt;">
    信法無疑惑 歸依賢聖僧
   </p>
   <p class="MsoPlainText" style="text-indent:24.0pt;">
    隨順諸戒行 如是疾得佛
   </p>
   <p class="MsoPlainText" style="text-indent:24.0pt;">
    必至大涅槃 常受無上樂
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時兔王說此偈已，告諸兔言：『我今以身欲供養法，汝等宜當各各隨喜，所以者何？我從多劫，喪身無數，三毒所使，為鳥獸形，唐生唐死，未曾為法，吾今欲為無上法故，棄捨身命，供養法師。』 
    時，山樹神即積香薪，以火燃之。兔王母子圍繞仙人足滿七匝，自言：『大師！我今為法供養尊者。』 仙人告言：『汝是畜生，雖有慈心，何緣能辦？』 兔白仙人：『我自以身供養仁者，為法久住，令諸眾生得饒益故。』作此語已，即語其子：『汝可隨意求覓水草，繫心思維，正念三寶。』 
    爾時兔子聞母所說，跪白母言：『如尊所該無上大法，欲供養者，我亦願樂。』 作此語已，自投火中，母隨後入。當於菩薩捨身之時，天地大動，乃至色界及與諸天，皆雨天華，持用供養。肉熟之後，時山樹神白仙人言：『兔王母子為供養故，投身火中，今肉已熟，汝可食之。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時彼仙人聞樹神語，悲不能言，以所誦經書置樹葉，又說偈曰：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    寧當燃身破眼目 不忍行殺食眾生
   </p>
   <p class="MsoPlainText" style="text-indent:24.0pt;">
    諸佛所說慈悲經 彼經中說行慈者
   </p>
   <p class="MsoPlainText" style="text-indent:24.0pt;">
    寧破骨髓出頭腦 不忍噉肉食眾生
   </p>
   <p class="MsoPlainText" style="text-indent:24.0pt;">
    如佛所說食肉者 此人行慈不滿足
   </p>
   <p class="MsoPlainText" style="text-indent:24.0pt;">
    常受短命多病身 迷沒生死不成佛
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時彼仙人說此偈已，因發誓言：『願我世世不起殺想，恆不噉肉，入白光明慈三昧，乃至成佛，制斷肉戒。』 
    作此語已，自投火坑，與兔併命。是時，天地六種震動，天神力故，樹放光明，金色晃曜，照千國土。時彼國中諸人民等，見金色光從山樹出，尋光來至，既見仙人及與二兔死在火中，見所說偈，併得佛經，持還上王。王聞此法，傳告共宣，令聞此者，皆發無上正真道心。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告式乾：「汝今當知，爾時白兔王者，今現我身釋迦文尼佛是。時兔兒者，今羅喉羅是。時誦經仙人者，今此眾中婆羅門子彌勒菩薩摩訶薩是；我涅槃後五十六億萬歲，當於穰佉轉輪聖王國土，華林園中金剛座處，龍華菩提樹下得成佛道，轉妙法輪。時五百群兔者，今摩訶迦葉五百比丘是。時二百五十山樹神者，舍利弗目腱連等二百五十比丘是。時千國王，跋陀婆羅等千菩薩是。彼王國土諸人民等得聞經者，從我出世乃至樓至，於其中間受法弟子得道者是。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告式乾：「菩薩求法，勤苦歷劫，不惜身命，雖復從報受畜生身，常能為法不惜軀命，投於火坑，以身供養，使得超越九百萬億劫生死之罪，於是得在恆河沙等無量諸佛先，先彌勒前得成佛道，汝等云何不勤為法？」 
    佛說是語時，式乾等五百梵志求佛出家，佛言：善來！鬚髮自落，即成沙門。佛為說法，豁然意解，成阿羅漢，八萬諸天亦發阿褥多羅三藐三菩提心。時會大眾聞佛所說，各各稱讚菩薩所行。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗白佛言：「時彼仙人投火坑已，為生何處？」 佛告舍利弗：「時彼仙人投火坑已，生於梵世，普為一切說大梵法，乃至成佛轉大梵輪，所說經典亦名慈三昧光大悲海雲。所制波羅提木叉，不行慈者名犯禁人，其食肉者犯於重禁，後身生處常飲熱銅，至彼仙人得作佛時，如彌勒菩薩下生經說。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    尊者阿難聞佛所說，即從座起，偏袒右肩，右膝著地，合掌向佛，叉手長跪而白佛言：「世尊！彌勒成佛所說戒法，乃以慈心制不食肉，（食肉者）為犯重禁，其奇甚特。」 
    時會大眾，異口同音皆共稱讚彼國眾生不食肉戒，願生被國。世尊悉記，當得往生。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    尊者阿難復白佛言：「當何名此經？云何受持之？」 佛告阿難：「此法之要，名白兔王菩薩不惜身命為無上道，亦名一切智光明仙人慈心因緣不食肉經，如是受持。」 
    尊者阿難及諸比丘聞佛所說，歡喜奉行。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a02">
    </a>
    <span style="color:#333399">
     佛說師子素馱娑王斷肉經
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    大唐至相寺沙門智嚴譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    我憶過去無量劫
    <span>
    </span>
    有王名曰素馭娶
   </p>
   <p class="MsoPlainText" style="text-indent:24.0pt;">
    其王一時出遊山
    <span>
    </span>
    群臣部從獵蟲獸
   </p>
   <p class="MsoPlainText" style="text-indent:24.0pt;">
    忽違雷雹惡風起
    <span>
    </span>
    諸人分散悉驚惶
   </p>
   <p class="MsoPlainText" style="text-indent:24.0pt;">
    王獨走入深山林
    <span>
    </span>
    臨河蘇息無人伴
   </p>
   <p class="MsoPlainText" style="text-indent:24.0pt;">
    牝母師子在山藪
    <span>
    </span>
    見王獨坐逼王身
   </p>
   <p class="MsoPlainText" style="text-indent:24.0pt;">
    眾生惡業風緣故
    <span>
    </span>
    轉種地獄苦無量
   </p>
   <p class="MsoPlainText" style="text-indent:24.0pt;">
    王與師子夙因緣
    <span>
    </span>
    欲情俱起共交會
   </p>
   <p class="MsoPlainText" style="text-indent:24.0pt;">
    多劫食肉殺生者
    <span>
    </span>
    夙習故入師子胎
   </p>
   <p class="MsoPlainText" style="text-indent:24.0pt;">
    便生人身師子首
    <span>
    </span>
    斑足丈夫如默王
   </p>
   <p class="MsoPlainText" style="text-indent:24.0pt;">
    長成迅連甚猛利
    <span>
    </span>
    問母我是誰體胤
   </p>
   <p class="MsoPlainText" style="text-indent:24.0pt;">
    其母師子答子云
    <span>
    </span>
    汝父竭國素馱王
   </p>
   <p class="MsoPlainText" style="text-indent:24.0pt;">
    子用是已速往尋
    <span>
    </span>
    摩竭提國父三所
   </p>
   <p class="MsoPlainText" style="text-indent:24.0pt;">
    引現具啟往因緣
    <span>
    </span>
    王聞自悟收為子
   </p>
   <p class="MsoPlainText" style="text-indent:24.0pt;">
    然為父王年老邁
    <span>
    </span>
    登樓冊子立為王
   </p>
   <p class="MsoPlainText" style="text-indent:24.0pt;">
    號為師子素馱娶
    <span>
    </span>
    御殿朝政理臣民
   </p>
   <p class="MsoPlainText" style="text-indent:24.0pt;">
    師子展轉惡習故
    <span>
    </span>
    多劫食肉害眾生
   </p>
   <p class="MsoPlainText" style="text-indent:24.0pt;">
    雖居人王不食穀
    <span>
    </span>
    唯餐鳥獸水陸蟲
   </p>
   <p class="MsoPlainText" style="text-indent:24.0pt;">
    供進雜肉時將至
    <span>
    </span>
    闥拔獸肉狗銜將
   </p>
   <p class="MsoPlainText" style="text-indent:24.0pt;">
    闕肉廚人懼王斬
    <span>
    </span>
    走出捕捉小嬰孩
   </p>
   <p class="MsoPlainText" style="text-indent:24.0pt;">
    密截頭項并手足
    <span>
    </span>
    全煮鑊中供進王
   </p>
   <p class="MsoPlainText" style="text-indent:24.0pt;">
    王食其肉甚將美
    <span>
    </span>
    長嗜肉味狀燒薪
   </p>
   <p class="MsoPlainText" style="text-indent:24.0pt;">
    王問食官是何肉
    <span>
    </span>
    食官惶怖具啟王
   </p>
   <p class="MsoPlainText" style="text-indent:24.0pt;">
    王赦其罪勿憂愁
    <span>
    </span>
    每日供進是肉來
   </p>
   <p class="MsoPlainText" style="text-indent:24.0pt;">
    廚人既承大王教
    <span>
    </span>
    變服每日盜他兒
   </p>
   <p class="MsoPlainText" style="text-indent:24.0pt;">
    積年竊盜他男女
    <span>
    </span>
    如行羅剎復如鷹
   </p>
   <p class="MsoPlainText" style="text-indent:24.0pt;">
    國內人民並持服
    <span>
    </span>
    為失子息各慞惶
   </p>
   <p class="MsoPlainText" style="text-indent:24.0pt;">
    兩兩執手互相問
    <span>
    </span>
    氣噎無處告皇天
   </p>
   <p class="MsoPlainText" style="text-indent:24.0pt;">
    邑人守補獲其賊
    <span>
    </span>
    廚賊訴云不自由
   </p>
   <p class="MsoPlainText" style="text-indent:24.0pt;">
    國人聞此啟諫王
    <span>
    </span>
    王聞忿怒大嗔責
   </p>
   <p class="MsoPlainText" style="text-indent:24.0pt;">
    此日令密進孩肉
    <span>
    </span>
    從今每日料一人
   </p>
   <p class="MsoPlainText" style="text-indent:24.0pt;">
    親戚臣民次第食
    <span>
    </span>
    如羊攔內被牽將
   </p>
   <p class="MsoPlainText" style="text-indent:24.0pt;">
    闔國絕望無控告
    <span>
    </span>
    普集王衙欲除君
   </p>
   <p class="MsoPlainText" style="text-indent:24.0pt;">
    王上高臺祈神鬼
    <span>
    </span>
    請翅飛騰免斯難
   </p>
   <p class="MsoPlainText" style="text-indent:24.0pt;">
    若得翅飛取諸方
    <span>
    </span>
    百國王頭祭山神
   </p>
   <p class="MsoPlainText" style="text-indent:24.0pt;">
    師子猛獸惡習故
    <span>
    </span>
    立得翅飛接諸王
   </p>
   <p class="MsoPlainText" style="text-indent:24.0pt;">
    囚縶高峰峻巖上
    <span>
    </span>
    已得九十九國王
   </p>
   <p class="MsoPlainText" style="text-indent:24.0pt;">
    惟少一王擬當祭
    <span>
    </span>
    師子而下更尋求
   </p>
   <p class="MsoPlainText" style="text-indent:24.0pt;">
    於時王舍菩薩王
    <span>
    </span>
    號為聞月園苑浴
   </p>
   <p class="MsoPlainText" style="text-indent:24.0pt;">
    師子見王坐玉碇
    <span>
    </span>
    下捉右臂欲擒將
   </p>
   <p class="MsoPlainText" style="text-indent:24.0pt;">
    爾時聞月王悲泣
    <span>
    </span>
    師子問王何故啼
   </p>
   <p class="MsoPlainText" style="text-indent:24.0pt;">
    我用大王勇猛智
    <span>
    </span>
    菩薩不顧身命財
   </p>
   <p class="MsoPlainText" style="text-indent:24.0pt;">
    若也如是當應忍
    <span>
    </span>
    何得苦憂不自由
   </p>
   <p class="MsoPlainText" style="text-indent:24.0pt;">
    聞月答王師子云
    <span>
    </span>
    一切憂苦不過慈
   </p>
   <p class="MsoPlainText" style="text-indent:24.0pt;">
    修行菩薩大慈悲
    <span>
    </span>
    我今憂彼百國王
   </p>
   <p class="MsoPlainText" style="text-indent:24.0pt;">
    一生豪貴主天下
    <span>
    </span>
    今日囚縶命欲終
   </p>
   <p class="MsoPlainText" style="text-indent:24.0pt;">
    我又百國求佛法
    <span>
    </span>
    請得法師遠方來
   </p>
   <p class="MsoPlainText" style="text-indent:24.0pt;">
    未及聽法親授教
    <span>
    </span>
    國人渴仰未曾聞
   </p>
   <p class="MsoPlainText" style="text-indent:24.0pt;">
    汝捨施我一七日
    <span>
    </span>
    供養三寶聽法音
   </p>
   <p class="MsoPlainText" style="text-indent:24.0pt;">
    集會群臣囑累法
    <span>
    </span>
    八日當自迎大王
   </p>
   <p class="MsoPlainText" style="text-indent:24.0pt;">
    以其菩薩無詐妄
    <span>
    </span>
    師子許王七日期
   </p>
   <p class="MsoPlainText" style="text-indent:24.0pt;">
    八日聞月出城迎
    <span>
    </span>
    拾身施待師子王
   </p>
   <p class="MsoPlainText" style="text-indent:24.0pt;">
    於時師子如雲現
    <span>
    </span>
    擒接聞月對眾將
   </p>
   <p class="MsoPlainText" style="text-indent:24.0pt;">
    師子問王可無畏
    <span>
    </span>
    敢出我前如獸王
   </p>
   <p class="MsoPlainText" style="text-indent:24.0pt;">
    聞月答王師子言
    <span>
    </span>
    是身虛假施大王
   </p>
   <p class="MsoPlainText" style="text-indent:24.0pt;">
    寧捨百千身命財
    <span>
    </span>
    不犯前言失汝期
   </p>
   <p class="MsoPlainText" style="text-indent:24.0pt;">
    和顏悅色方便語
    <span>
    </span>
    聽我少時說因緣
   </p>
   <p class="MsoPlainText" style="text-indent:24.0pt;">
    汝欲祭祀邪神鬼
    <span>
    </span>
    諸部善神與汝殃
   </p>
   <p class="MsoPlainText" style="text-indent:24.0pt;">
    十方佛剎諸賢聖
    <span>
    </span>
    多劫汝不更聞名
   </p>
   <p class="MsoPlainText" style="text-indent:24.0pt;">
    是身虛假合因緣
    <span>
    </span>
    命若電光無停住
   </p>
   <p class="MsoPlainText" style="text-indent:24.0pt;">
    五根六識無人我
    <span>
    </span>
    眼耳鼻舌觸為因
   </p>
   <p class="MsoPlainText" style="text-indent:24.0pt;">
    如幻變化見眾像
    <span>
    </span>
    眾生妄想執為真
   </p>
   <p class="MsoPlainText" style="text-indent:24.0pt;">
    從頭至足驗此軀
    <span>
    </span>
    無有一事是常住
   </p>
   <p class="MsoPlainText" style="text-indent:24.0pt;">
    如水中泡剎那滅
    <span>
    </span>
    老病死苦亦無常
   </p>
   <p class="MsoPlainText" style="text-indent:24.0pt;">
    汝今唯肉養其身
    <span>
    </span>
    究竟無依無善路
   </p>
   <p class="MsoPlainText" style="text-indent:24.0pt;">
    殺生無量食噉肉
    <span>
    </span>
    展轉受苦惡道中
   </p>
   <p class="MsoPlainText" style="text-indent:24.0pt;">
    爾時聞月無量偈
    <span>
    </span>
    勸化師子素馱王
   </p>
   <p class="MsoPlainText" style="text-indent:24.0pt;">
    師子聞已漸迴心
    <span>
    </span>
    聽聞無我實相體
   </p>
   <p class="MsoPlainText" style="text-indent:24.0pt;">
    師子問王如何計
    <span>
    </span>
    祭祀無罪得神歡
   </p>
   <p class="MsoPlainText" style="text-indent:24.0pt;">
    聞月答云辦素味
    <span>
    </span>
    無辜淨食祭祀天
   </p>
   <p class="MsoPlainText" style="text-indent:24.0pt;">
    師子依命祭山神
    <span>
    </span>
    捨身施與聞月王
   </p>
   <p class="MsoPlainText" style="text-indent:24.0pt;">
    山中囚禁諸王者
    <span>
    </span>
    並皆付囑聞月將
   </p>
   <p class="MsoPlainText" style="text-indent:24.0pt;">
    聞月各引還本國
    <span>
    </span>
    依舊安置理人民
   </p>
   <p class="MsoPlainText" style="text-indent:24.0pt;">
    并將師子素馱王
    <span>
    </span>
    摩竭提國坐本宮
   </p>
   <p class="MsoPlainText" style="text-indent:24.0pt;">
    和合諸臣及萬姓
    <span>
    </span>
    闔國斷肉不殺生
   </p>
   <p class="MsoPlainText" style="text-indent:24.0pt;">
    爾時聞月發大願
    <span>
    </span>
    願我成等正覺時
   </p>
   <p class="MsoPlainText" style="text-indent:24.0pt;">
    解脫一切普含生
    <span>
    </span>
    此等諸王同成佛
   </p>
   <p class="MsoPlainText" style="text-indent:24.0pt;">
    所授師子王妙法
    <span>
    </span>
    願其重罪得雲銷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又念過去阿僧祇劫，釋提桓因處忉利宮，以於過去食肉餘習，變身為鷹而逐於鴿。我時作王名曰尸毗，憨念其鴿，秤身割肉，代鴿償命。尸毗王者，我身是也，後當作王名曰聞片。其時帝釋化為鷹者，後當作王師子素馱。釋試我故尚生惡道，況餘眾生無慚專殺，食噉血肉無止足時。一切眾生從無始來，靡不曾作父母親屬，易生鳥獸如何忍食！夫食肉者，歷劫之中生於鳥獸，食他血肉展轉償命。若生人間專殺嗜肉，死墮阿鼻無時暫息；若人能斷一生食肉，乃至成佛無由再食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a03">
    </a>
    <span style="color:#333399">
     般泥洹徑（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    失譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「從今日始，身自歸佛、自歸道法、自歸聖眾。
   </p>
   <p class="MsoPlainText" style="text-indent:24.0pt;">
    受清信戒：身不殺、不妄取、不淫欲、不欺偽、
   </p>
   <p class="MsoPlainText" style="text-indent:24.0pt;">
    不飲酒、不噉肉，不敢有犯！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a04">
    </a>
    <span style="color:#333399">
     分別善惡報應經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐天息災奉詔譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復云何業獲報人間？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    何等十業？有十種業。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、離殺生。
    <span>
    </span>
    二、離不與取。三、離非梵行。
   </p>
   <p class="MsoPlainText" style="text-indent:24.0pt;">
    四、離虛誑語。 五、離雜穢語。六、無離間語。
   </p>
   <p class="MsoPlainText" style="text-indent:24.0pt;">
    七、離粗惡語。 八、離飲酒食肉。九、離癡闇。
   </p>
   <p class="MsoPlainText" style="text-indent:24.0pt;">
    十、離邪見，諦信三寶。。修如是等十種耎業，獲報人間。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a05">
    </a>
    <span style="color:#333399">
     央掘魔羅經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    劉宋天竺三藏法師求那跋陀羅詳
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上座迦葉棄捨種種甘膳之食，捨肉味食，受持修行不食肉法；家家乞食，不惡惡想；始終常一，苦樂無變。其所乞處有種種人，或言無者、或罵辱者，答言安樂，然後捨去，心不傾動。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊師利白佛言：「世尊！因如來藏故，諸佛不食肉耶？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛言：「如是！一切眾生無始生死生生輪轉，無非父母、兄弟、姊妹。猶如伎兒變易無常，自肉、他肉則是一肉，是故諸佛悉不食肉。復次文殊師利！一切眾生界、我界即是一界，所食之肉即是一肉，是故諸佛悉不食肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊師利白佛言：「世尊！珂貝、蠟蜜、皮革、繒綿，非自界肉耶？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告文殊師利：「勿作是語！如來遠離一切世間。如來不食。若言習近世間物者，無有是處。若習近者是方便法，若物展轉來者則可習近，若物所出處不可習近，若展轉來離殺者手則可習近。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊師利白佛言：「今此城中有一皮師能作革屣，有人買施，是展轉來佛當受不？復次世尊！若自死牛，牛主從旃陀羅取皮，持付皮師使作革屣施持戒人，此展轉來可習近不？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告文殊師利：「若自死牛，牛主持皮用作革屣，施持戒人為應受不？若不受者是比丘法；若受者非悲然不破戒。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊師利白佛言：「世尊！世間久來亦自立不食肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告文殊師利：「若世間有隨順佛語者，當知皆是佛語。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊師利白佛言：「世尊！世間亦說有解脫，然彼解脫非解脫，唯佛法是解脫；亦有出家而非出家，唯有佛法是出家。世尊！世間亦說我不食肉，彼等無我亦無不食肉。唯世尊法中，有我決定不食肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a06">
    </a>
    <span style="color:#333399">
     賢愚經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    元魏涼州沙門慧覺等在高昌郡譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時篤信優婆塞聞婆羅門罵佛、法、僧，憂愁不樂，往世尊所，頭面禮足。世尊告曰：「汝等何故，愁慘不樂？」自言：「世尊！有一婆羅門於多人處，高聲唱言罵佛、法、僧：『昔班足王食噉人肉，今沙門釋子食噉人肉，亦復如是。』願佛、世尊敕諸比丘莫食人肉！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊以是事故，集比丘僧，呼病比丘。時病比丘聞世尊教，心懷喜踊：「世尊大慈，乃流及我。」身雖羸瘦，自力而來。到已禮足，卻坐一面。佛言：「貴子！汝何所患？」比丘自言：「為病所惱。今見世尊，小得瘳降。」世尊又問：「今日汝何所食？」答言：「今日食肉汁食。」佛言：「所食是新肉為乾肉乎？」答言：「新肉。天竺國熱肉不經宿，所食若新、若乾。」「善男子！汝食肉時，為問淨不淨不？」答言：「世尊！我病困久，得便食之，實不問也。」佛言：「比丘！汝云何乃受不淨食？比丘之法，檀越與食，應先間之，此是何肉？檀越若言此是淨肉，應重觀察，可信應食。若不可信，便不可食。」爾時世尊即制比丘，諸不淨肉皆不應食，若見聞疑，三不淨肉亦不應食，如是分別應不應食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時優婆夷聞佛、世尊正由我故，制諸比丘不得食肉，生大苦惱，以緣於己，永令比丘不食肉故。即語失言：「若能為我請佛及僧明日來此，設供養者，甚善！若其不能，我當捨命。我乃自以身肉施人，汝有何悔，乃起是事！」此婆羅門素於三寶，無信敬心，聞妻是語，以其妻故，入林趣佛。至佛所已，即言：「瞿雲沙門及諸弟子，當受我請明日舍食。」佛默然受。時婆羅門知佛受請，還家語妻：「沙門瞿曇已受汝請。」時優婆夷即敕家內辦種種食、香花、坐具。明日時到，遣人林中，往白世尊：「食具已辦，唯聖知時。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛與比丘著衣持缽，往至其家，就座而坐，坐已問婆羅門：「摩訶斯那今何所在？」答言：「病在某房。」佛言：「喚來！」時婆羅門即往告言：「汝師呼汝！」即曰：「我摩訶斯那，禮佛、法、僧足。我有病苦，不任起居。」其夫往白佛言：「優波斯那禮佛、法、僧足。我有病苦，不任起往。」佛告阿難：「汝往告優波斯那，汝起見佛。」阿難即往，告優波斯那：「世尊呼汝！汝可往見。」時優波斯那即於臥上合掌自言：「我今禮佛、法、僧，思見世尊如飢須食、如渴須飲、如寒思溫、如熱思涼、如失道得道。我思見佛，亦復如是。心雖欲住，身不肯隨。」阿難還白佛，如優波斯那所說。佛敕阿難，并床輿來。阿難奉教，使人輿來，到於佛前。爾時如來放大光明，諸遇佛光觸其身者，狂者得正、亂者得定、病者得愈。時優波斯那遇佛光已，苦痛即除。爾時舍神以水洗瘡、以藥塗之，平復如故。時優波斯那即起下床，千執金瓶，自行澡水，下種種食，色香味具。佛食已，澡手洗缽。為摩訶斯那說微妙法，所謂布施持戒、人天果報、生死過患、貪欲為害、出離滅樂、十二因緣輪轉不息。時優波斯那聞佛所說得斷慳嫉，成阿那含道。家內眷屬悉受五戒，其婆羅門捨離邪見，信敬三寶，受優婆塞戒。時會四眾，有得須陀洹者，有得斯陀含、阿那含、阿羅漢者，有發大道心者，一切大小莫不歡喜。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時有眾人畏生死者，各作是念：「今此女人乃能如是自割身肉以供沙門，甚為奇特！我等若捨聚落、田宅豈足為難！」便各棄捨聚落、家屬，出家求道，勤修精進，斷諸結漏，成阿羅漢道。時此聚落佛法信行廣闡流布。以是緣故，有強志者，乃至女人讀誦經法，不惜身肉，得諸道果，況於丈夫勤心道業，當不成者乎？是因緣故，諸善男子：當勤善法，長於生死，便得結使微薄，離於生死，雖於此末法之中不能得度，緣此功德，當於人天受無窮福。彌勒世尊不久五十六億十千萬歲，來此成佛，當為汝等廣說妙法。汝於其中隨願所求成三乘道，悉得解脫頂戴奉行。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a07">
    </a>
    <span style="color:#333399">
     大乘寶雲經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    梁扶南三藏曼陀羅仙共僧伽婆羅譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    菩薩摩訶薩住屍陀林，恆興慈悲，憐憨眾生；持戒清淨，具足威儀；恆習素食，支持活命。所以者何？善男子！是屍陀林有諸非人依止中住，食人血肉。若見菩薩食魚、肉者，而起惡心來相觸惱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a08">
    </a>
    <span style="color:#333399">
     餓鬼報應經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    失譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一鬼問言：「我生男女，悉皆端正，而皆早死，念之斷絕，何罪所致？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    答言：「汝為人時，見人殺生，助其歡喜，共噉其內。殺故短命，喜故痛毒，今受花報果在地獄。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a09">
    </a>
    <span style="color:#333399">
     聖持世陀羅尼經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    宋三藏施護奉詔譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告持世：「若復有人，素食梵行，斷食酒肉，日夜恆誦，獲大富貴。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a10">
    </a>
    <span style="color:#333399">
     大乘本生心地觀經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    大唐罽賓國三藏般若等奉詔譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彌勒菩薩法王子
    <span>
    </span>
    從初發心不食肉
   </p>
   <p class="MsoPlainText" style="text-indent:24.0pt;">
    以是因緣名慈氏
    <span>
    </span>
    為欲成熟諸眾生
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a11">
    </a>
    <span style="color:#333399">
     大方等無想經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    北涼天竺三藏曇無讖譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「云何得慚愧？云何得好身？云何復能得眾所愛敬身？云何得不貪？云何得不瞋？云何能得微妙光明？云何得正性？云何得自在？云何能得大眾眷屬？云何能得不壞眷屬？不退、不失、不貪飲食；常修知足，終不食肉；於諸眾生常生愛心，常為世間之所恭敬，得名一切大施之主、得名大力、得名健行。大慈、大悲、大捨、大喜、大慧總持，隨順世間，為安世間，為樂世間。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a12">
    </a>
    <span style="color:#333399">
     佛說處處經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    後漢沙門安世高譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛言：「阿羅漢不食肉者，計畜生從頭至足，各自有字，無有肉名；辟支佛計本精所作不淨故不食肉；佛計一切天下皆空無所有，有便滅，滅復生，要歸空故，為無所有。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸弟子聞經歡喜，為佛作禮而去。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a13">
    </a>
    <span style="color:#333399">
     佛說佛醫經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    吳沙門竺律炎共支越譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    人食肉譬如食其子，諸畜生皆為我作父母、兄弟、妻子，不可數。亦有六因緣不得食肉：一者，莫自殺；二者，莫教殺；三者，莫與殺同心；四者，見殺；五者，聞殺：六者，疑為我故殺。無是人意得食肉，不食者有六疑。人能不食肉者，得不驚怖福。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a14">
    </a>
    <span style="color:#333399">
     佛說地藏菩薩陀羅尼經（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告阿難：「若有眾生臨當形戮、杻械百鎖、疾病困苦、鬼魅所著者，一心敬禮地藏菩薩稱名，至心誦持此咒，懺悔根本重罪，發菩提心。從今始以盡未來際，不殺、不盛、不淫、不妄語、不飲酒、不食肉、不食五辛，受三聚戒，何等為三？攝善法戒、攝眾生戒、攝律儀戒，乃至菩提歸命三寶眾，不歸依九十六種外道邪法。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a15">
    </a>
    <span style="color:#333399">
     菩薩善戒經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    劉宋罽賓三藏求那跋摩譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    菩薩摩訶薩發菩提心不失正念，放諸眾生不起害心，不食肉，不欺誑，常以善法教化眾生。眾生不受、不廢、不愁，能自調伏，亦能調他。隨其所化眾生之處，皆悉能令滋長福業。若以客塵煩惱因緣，墮三惡道，能速得出，雖同受苦，不生楚毒。見受苦者，心生悲愍。菩薩初發菩提心者，成就如是無量功德。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    菩薩摩訶薩為破眾生種種惡故，受持神咒，讀誦通利，利益眾生。為咒術故受持五法：一者，不食肉。二者，不飲酒。三者，不食五辛。四者，不婬；五者，不淨之家不在中食。菩薩具足如是五法，能大利益無量眾生，諸惡鬼神、諸毒、諸病無不能治。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a16">
    </a>
    <span style="color:#333399">
     文殊師利問經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    梁扶南三藏僧伽婆羅譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時文殊師利復白佛言：「世尊！若得食肉者，《象龜經》、《大雲經》、《指鬘經》、《楞伽經》等諸經，何故悉斷？」佛告文殊師利：「如深廣江不見彼岸，若無因緣則不得渡，若有因緣汝當渡不？」文殊師利白佛言：「世尊！我當渡，我當渡！或以船、或以筏、或以餘物。」佛復告文殊師利：「以眾生無慈悲力懷殺害意，為此因緣故斷食肉。文殊師利！有眾生樂糞掃衣，我說糞掃衣。如是乞食、樹下坐、露地坐、阿蘭若、塚間、一食、過時不食、遇得住處、三衣等，為教化彼，我說頭陀。如是文殊師利！若眾生有殺害心，為彼心故當生無數罪過，是故我斷肉；若能不懷害心，大慈悲心為教化一切眾生故無有過罪。不得噉蒜，若有因緣得噉，若合藥治病則得用；不得飲酒，若合藥醫師所說多藥相和，少酒多藥得用；不得服油及塗身等，若有因緣得用，得用乳酪、生酥、熟酥、醍醐。我先噉乳糜，為風痰冷故。」佛說此祇夜：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若身覆是善
    <span>
    </span>
    心口覆亦然
   </p>
   <p class="MsoPlainText" style="text-indent:24.0pt;">
    一切處所覆
    <span>
    </span>
    菩薩所應行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a17">
    </a>
    <span style="color:#333399">
     大莊嚴論經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    馬鳴菩薩造
    <span>
    </span>
    姚秦三藏法師鳩摩羅什譯
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此婆羅門無有智慧，不別賢愚，供事極苦，是以我今不宜親昵，亦不應疏。何以故？事愚人苦不解供事亦名為苦。種種方便其相習近，漸相體信得與言語。爾時比丘問婆羅門：「汝今何故舉手向日，臥灰土上，裸形噉草，晝夜不臥，翹足而立？行此苦行為何所求？」婆羅門答曰：「我求國王。」此婆羅門於後少時身遇病患，往問醫師療疾之方。醫師報言：「宜須食肉。」於是婆羅門語比丘言：「汝可為我至檀越家乞索少肉，以療我疾。」于時比丘作是思惟：「我今化彼正是其時。」作是念已，化為一羊繫著其邊。婆羅門問比丘言：「汝為索肉今在何處？」比丘答言：「羊即是肉。」婆羅門大生瞋恚而作是言：「我寧殺羊而食肉耶！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    於是比丘說偈答言：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    汝今憐一羊
    <span>
    </span>
    猶尚不欲殺
   </p>
   <p class="MsoPlainText" style="text-indent:24.0pt;">
    後若為國王
    <span>
    </span>
    牛羊與豬豕
   </p>
   <p class="MsoPlainText" style="text-indent:24.0pt;">
    雞犬及野獸
    <span>
    </span>
    殺害無有量
   </p>
   <p class="MsoPlainText" style="text-indent:24.0pt;">
    汝在御座上
    <span>
    </span>
    廚宰供汝食
   </p>
   <p class="MsoPlainText" style="text-indent:24.0pt;">
    汝若瞋恚時
    <span>
    </span>
    當言斬彼頭
   </p>
   <p class="MsoPlainText" style="text-indent:24.0pt;">
    或言截手足
    <span>
    </span>
    又時教挑目
   </p>
   <p class="MsoPlainText" style="text-indent:24.0pt;">
    汝今憐一羊
    <span>
    </span>
    方欲多殺害
   </p>
   <p class="MsoPlainText" style="text-indent:24.0pt;">
    若實有悲心
    <span>
    </span>
    宜捨求王意
   </p>
   <p class="MsoPlainText" style="text-indent:24.0pt;">
    如人臨刑戮
    <span>
    </span>
    畏苦多飲酒
   </p>
   <p class="MsoPlainText" style="text-indent:24.0pt;">
    華林極敷榮
    <span>
    </span>
    猛火將欲焚
   </p>
   <p class="MsoPlainText" style="text-indent:24.0pt;">
    又如著金鎖
    <span>
    </span>
    雖好能繫縛
   </p>
   <p class="MsoPlainText" style="text-indent:24.0pt;">
    王位亦如是
    <span>
    </span>
    恆有恐懼心
   </p>
   <p class="MsoPlainText" style="text-indent:24.0pt;">
    威力諸侍從
    <span>
    </span>
    莊嚴以珍寶
   </p>
   <p class="MsoPlainText" style="text-indent:24.0pt;">
    不見後過患
    <span>
    </span>
    凡夫貪願求
   </p>
   <p class="MsoPlainText" style="text-indent:24.0pt;">
    既得造諸惡
    <span>
    </span>
    墜墮三惡道
   </p>
   <p class="MsoPlainText" style="text-indent:24.0pt;">
    如蛾貪火色
    <span>
    </span>
    投中自燋滅
   </p>
   <p class="MsoPlainText" style="text-indent:24.0pt;">
    雖有五欲樂
    <span>
    </span>
    名稱普聞知
   </p>
   <p class="MsoPlainText" style="text-indent:24.0pt;">
    恆多懷恐懼
    <span>
    </span>
    憂苦患極深
   </p>
   <p class="MsoPlainText" style="text-indent:24.0pt;">
    猶如捉毒蛇
    <span>
    </span>
    逆風持炬火
   </p>
   <p class="MsoPlainText" style="text-indent:24.0pt;">
    不捨危害至
    <span>
    </span>
    亦如臨死苦
   </p>
   <p class="MsoPlainText" style="text-indent:24.0pt;">
    王者遊出時
    <span>
    </span>
    頂上戴天冠
   </p>
   <p class="MsoPlainText" style="text-indent:24.0pt;">
    眾寶自瓔珞
    <span>
    </span>
    上妙莊嚴服
   </p>
   <p class="MsoPlainText" style="text-indent:24.0pt;">
    名馬眾寶車
    <span>
    </span>
    乘之出遊巡
   </p>
   <p class="MsoPlainText" style="text-indent:24.0pt;">
    道從數百千
    <span>
    </span>
    威勢極熾盈
   </p>
   <p class="MsoPlainText" style="text-indent:24.0pt;">
    若有寇敵時
    <span>
    </span>
    寶鎧自嚴身
   </p>
   <p class="MsoPlainText" style="text-indent:24.0pt;">
    勝則多殺害
    <span>
    </span>
    負則失身命
   </p>
   <p class="MsoPlainText" style="text-indent:24.0pt;">
    妙香以塗身
    <span>
    </span>
    上服以香熏
   </p>
   <p class="MsoPlainText" style="text-indent:24.0pt;">
    所食諸餚膳
    <span>
    </span>
    百味恣其口
   </p>
   <p class="MsoPlainText" style="text-indent:24.0pt;">
    所須皆隨意
    <span>
    </span>
    無有違逆者
   </p>
   <p class="MsoPlainText" style="text-indent:24.0pt;">
    行來若坐臥
    <span>
    </span>
    舉動悉疑畏
   </p>
   <p class="MsoPlainText" style="text-indent:24.0pt;">
    親友亦不信
    <span>
    </span>
    雖復為親支
   </p>
   <p class="MsoPlainText" style="text-indent:24.0pt;">
    恆有厄懼心
    <span>
    </span>
    云何名為樂
   </p>
   <p class="MsoPlainText" style="text-indent:24.0pt;">
    如魚吞鉤餌
    <span>
    </span>
    如蜜塗利刀
   </p>
   <p class="MsoPlainText" style="text-indent:24.0pt;">
    亦如網羅襁
    <span>
    </span>
    魚獸貪其味
   </p>
   <p class="MsoPlainText" style="text-indent:24.0pt;">
    不旦後苦患
    <span>
    </span>
    貴富亦如是
   </p>
   <p class="MsoPlainText" style="text-indent:24.0pt;">
    終受地獄苦
    <span>
    </span>
    地獄垣牆壁
   </p>
   <p class="MsoPlainText" style="text-indent:24.0pt;">
    屋地皆熾然
    <span>
    </span>
    罪人在其中
   </p>
   <p class="MsoPlainText" style="text-indent:24.0pt;">
    火出自燒身
    <span>
    </span>
    受苦無有量
   </p>
   <p class="MsoPlainText" style="text-indent:24.0pt;">
    汝當自思惟
    <span>
    </span>
    所為樂既少
   </p>
   <p class="MsoPlainText" style="text-indent:24.0pt;">
    眾苦患甚多
    <span>
    </span>
    是故應念苦
   </p>
   <p class="MsoPlainText" style="text-indent:24.0pt;">
    莫求貴自在
    <span>
    </span>
    捨汝願求心
   </p>
   <p class="MsoPlainText" style="text-indent:24.0pt;">
    唯有求解脫
    <span>
    </span>
    眾苦悉消除
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    婆羅門聞是偈已默然不答，合掌向比丘自言：「尊者！善有辯才開悟我心，設使得彼三十三天王者亦不甘樂。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    即說偈言：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善意巧方便
    <span>
    </span>
    明智能觀察
   </p>
   <p class="MsoPlainText" style="text-indent:24.0pt;">
    為我除邪願
    <span>
    </span>
    示導正真路
   </p>
   <p class="MsoPlainText" style="text-indent:24.0pt;">
    善友當如是
    <span>
    </span>
    世間所稱讚
   </p>
   <p class="MsoPlainText" style="text-indent:24.0pt;">
    常應近是友
    <span>
    </span>
    無有諍惱患
   </p>
   <p class="MsoPlainText" style="text-indent:24.0pt;">
    善導我心意
    <span>
    </span>
    迴邪入正道
   </p>
   <p class="MsoPlainText" style="text-indent:24.0pt;">
    示我善惡相
    <span>
    </span>
    令得於解脫
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a18">
    </a>
    <span style="color:#333399">
     大方廣佛華嚴經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐罽賓國三藏般若奉詔譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善男子！若諸菩薩住塚間時，於諸眾生恆住慈心及利益心，堅持淨戒，攝護威儀，澡潔其身，不應食肉。何以故？止住寒林，應防二過：一、離外道所譏毀故。二、離非人得其便故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a19">
    </a>
    <span style="color:#333399">
     菩薩處胎經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    姚秦涼州沙門竺佛念譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告白在菩薩曰：「汝今舉目西看，見師子王列住西面，以常六事時立不動，毛色純白，胸臆方正，皆由先身德行福報。雖受畜身，分別善惡；足蹈蓮花，塵垢不染；終不殺生、食肉、飲血；師子一吼，飛落走伏。斯亦五戒，不犯三過，故獲斯報，雖墮畜生，轉身成道。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a20">
    </a>
    <span style="color:#333399">
     地藏菩薩本願經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐于闐國三藏沙門實叉難陀譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    說是語時，會中有一鬼王，名曰主命，白佛言：「世尊！我本業緣，主閻浮人命，生時死時，我皆主之。在我本願，甚欲利益。自是眾生不會我意，致令生死俱不得安。何以故？是閻浮提人初生之時，不問男女，或欲生時，但作善事，增益舍宅，自令土地無量歡喜，擁護子母，得大安樂，利益眷屬。或已生下，慎勿殺害，取諸鮮味供給產母，及廣聚眷屬，飲酒食肉，歌樂絃管，能令子母不得安樂。何以故？是產難時，有無數惡鬼及魍魎精魅欲食腥血。是我早令舍宅土地靈祇荷護子母，使令安樂而得利益。如是之人，見安樂故，便合設福，答諸土地。翻為殺害，集聚眷屬。以是之故，犯殃自受，子母俱損。又閻浮提臨命終人，不問善惡，我欲令是命終之人，不落惡道，何況自修善根增我力故。是閻浮提行善之人，臨命終時，亦有百千惡道鬼神，或變作父母，乃至諸眷屬，引接亡人，令落惡道，何況本造惡者。世尊！如是閻浮提男子、女人臨命終時，神識惛昧，不辨善惡，乃至眼耳更無見聞。是諸眷屬，當須設大供養，轉讀尊經，念佛菩薩名號。如是善緣，能令亡者離諸惡道，諸魔鬼神悉皆退散。世尊！一切眾生臨命終時，若得聞一佛名、一菩薩名，或大乘經典一句一偈。我觀如是輩人，除五無間殺害之罪，小小惡業合墮惡趣者，尋即解脫。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a21">
    </a>
    <span style="color:#333399">
     佛說佛名經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    元魏三藏北天竺法師菩提留支譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    寶達頃前更入一地獄，名曰飛刀地獄，其地獄縱廣十五由旬，鐵壁周匝，鐵網覆上，其城四角，火風猛利，來吹鐵山。其山相磨則成利刀，其刀兩刃亦如鋒鋩。虛空銝銝鏇鏇亦如雷聲，刀刀相鈸亦如霹靂。從空而來，刺罪人頭，從頭而入，足下而出；從背上入，胸前而出，左出右入，煙火俱然。一日一夜受罪萬端，千生千死，萬生萬死。若得為人，身生惡瘡，遍體周匝。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    寶達問曰：「此諸沙門作何等行受如是苦？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    馬頭羅剎答曰：「此諸沙門受佛淨戒而不淨持，心無慈心，飲酒食肉言無罪報。食肉之罪，理不可恕，以是因緣故受此罪。」寶達菩薩聞之悲泣而去。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a22">
    </a>
    <span style="color:#333399">
     蘇婆呼童子請問經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐天竺三藏輸波迦羅譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若有持誦一切真言法，先放諸佛深起敬心，次發無上菩提之心，為度眾生廣發大願，遠離貪、癡、憍、慢等業。復於三寶深生珍重，亦應虔誠遵崇大金剛部，當須遠離殺、盜、邪淫、妄言、綺語、惡口、兩舌，亦不飲酒及以食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次蘇婆呼童子，持誦之者，於四威儀，常須作意，勿使身心高戲躁動，失其志節。不得拍手、音樂、歌舞、婚禮、博戲及往觀看，亦不毀謗在家，及行諂曲言辭，說人長短，非時睡眠，無義談話，尋學文章及諸邪法。瞋恚忿恨，慳貪憍慢，放逸懈怠，皆須遠離，亦不飲酒及以食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a23">
    </a>
    <span style="color:#333399">
     受菩提心戒儀（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    三藏沙門不空譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （最上乘教受發菩提心戒懺悔文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    弟子某甲等，自從過去無始已來乃至今日，貪、瞋、癡等種種煩惱，及忿恨等諸隨煩惱，惱亂身心，廣作一切身業不善：殺、盜、邪婬；口業不善：妄言、綺語、惡口、兩舌；意業不善：貪、瞋、邪見。種種煩惱，無始相續纏染其心，令身、口、意造罪無量，或殺父母，殺阿羅漢，出佛身血，被和合僧，毀謗三寶，打縛眾生，破齋、破戒，飲酒、食肉及食五辛，如是等罪無量無邊，不可憶知。今日誠心發露懺悔，一懺已後，永斷相續更不敢造。唯願十方一切諸佛、諸大菩薩加持護念，能令我等罪障銷滅！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a24">
    </a>
    <span style="color:#333399">
     佛說灌頂經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    東晉天竺三藏帛尸梨蜜多羅譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    阿難又言：「諸四輩弟子！若有國土有疾厄者，橫為邪神、諸惡龍輩及諸山精銜火燒人，又吐惡毒氣侵陵萬姓，有此災變不吉祥時，當澡嗽口齒，清淨受行齋戒，不食五辛，不得飲酒、噉肉。當禮敬十方諸佛，懸繒旛蓋，請召眾僧，一日七遍轉是《召龍大神咒經》，邪氣雲除，眾善集身。解釋病者，熱毒消除，病苦得愈，得吉祥福。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a25">
    </a>
    <span style="color:#333399">
     阿密哩多軍吒利法（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善男子！ 汝等當從今已後得人菩薩位數，應知佛子等從今已後乃至命終，不得妄語，乃至被斷命根亦不得妄語，不得殺生，不得邪婬，不得瞋恚、嫉妒、慳吝、貪惜，不得憍慢，不得起殺害心。觀一切眾生如自身相，放諸眾生起慈悲心利益，亦不得飲酒及諸雜酒等。一切諸佛所不行者，亦不應行之。孝順父母，不得邪心觀他人惡，亦不得偷盜，不得與賊為伴，亦莫教他起貪瞋，亦不得食肉，不得食五辛，一切臭穢物並不得食，乃至坐菩提座。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今受法了，乃至一生不得妄語，不得殺生、偷盜，酒、肉、五辛等並不得食。若病時醫人教藥分要，無藥能治者，任意少食，莫自殺，教他殺，先自死充藥分。若國王舊來食肉者，自死肉任意喫。不入壇者尚不得食肉，何況入菩薩位者，是一切眾生所做止處，能與一切眾生無畏，一切鬼神大威德者常當擁護。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a26">
    </a>
    <span style="color:#333399">
     像法決疑經（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （善男子！）未來世中諸惡比丘不解我意，各執己見，迭相是非，破滅我法。諸惡比丘亦復在座演說經法，不達我深意，隨文取義，違背實相無上真法。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    口常自歎：『我所說義，應著佛意。』其餘法師誑惑道俗，作是語者，永沈苦海。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸惡比丘見他修定，復作是言：『此人愚癡猶如株兀，不覺經論何所修行。』作是語者，殃咎累劫。諸惡比丘為名利故，迭相毀呰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸惡比丘或有修福不依經論，自逐己見，以非為是，不能分別是邪是正，遍向道俗作如是言：「我能知是，我能見是。」「當知此人速滅我法。」諸惡比丘亦復持律，於毗尼藏不達深義便作是言：「毗尼藏中佛聽食肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善男子！我若解說食肉義者，聲聞、緣覺及下地菩薩之所迷悶，凡夫比丘聞之誹謗故。毗尼藏聽食肉者，皆是不可思議。善男子！我從初成道乃至今日，所有弟子處處受肉食者，凡夫之人實見食肉。復有眾生見諸比丘示現食肉，復有眾生知諸比丘食肉之時，深入無量諸對治門：無量比丘斷上煩惱；無量比丘斷中煩惱：無量比丘斷下煩惱；無量比丘度脫眾生令入佛道。如來教化不可思議！我從成佛已來，我諸弟子未曾食噉眾生肉也。我於毗尼中聽食肉者，定知此肉不從四大生，不從胎生、不從卵生、不從濕生、不從化生、不與識合、不與命合，當知世間都無此肉。善男子！未來世中諸惡比丘在在處處講說經律，隨文取義，不知如來隱覆秘密。善男子！佛出於世令諸弟子食眾生肉者，無有是處。若食肉者，何名大悲！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a27">
    </a>
    <span style="color:#333399">
     大方廣華嚴十惡品經（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告迦葉：「一切眾生若修善根：一者，不害眾生；二者，不行放逸；三者，不飲酒；四者，不食肉；五者，常付大慈。如是之人不斷善根。」迦葉菩薩白佛言：「世尊！如佛所說受佛教者，不聽飲酒。」佛告迦葉：「善哉，善哉，汝解我意！一切眾生不飲酒者，是我真子，則非凡夫。善男子！飲酒者，或君不識臣，或臣不識君，或父不識子，或子不識父，或兄不識弟，或弟不識兄，或姊不識妹，或妹不識姊，或夫不識妻，或妻不識夫，或師不識弟子，或弟子不識師，或不識內外眷屬。善男子！現前顛倒，何況未來。善男子！一切眾生不食酒肉者，得發阿耨多羅三藐三菩提心。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊告諸大眾言：「善男子！汝好諦聽、諦聽！舍婆提國有吉槃陀女，為人沽酒，釵梳落在井中，八萬羅漢圍遶井住，汲水飲之，即便昏醉，不識如來。爾時如來為諸羅漢演說法要，是諸羅漢既聞法已，酒便得醒，來至佛所白佛言：『世尊我今修道得四道果，何故今日不識？』如來、佛告諸善男子：「舍婆提國有吉槃陀女，為人沽酒，釵梳落在井中，汝今飲水以便昏醉，我今為汝除卻顛倒。吾今見汝生恐懼心。吉槃陀女為人受苦，墮鋸床地獄，鋸此女身作其百段，吹令微塵，還復聚合，受形訖竟。身長三尺，顏色青黑，頭上無毛，兩耳閉塞。復無兩目，亦無鼻孔，下唇蹇哆，手無十指，腳無兩足。皆由沽酒，豈況飲之。雖先飲酒，又乃發露，心生重悔，如懷慚愧，又莫更飲。譬如有人身遇重病，乃值良師齋藥塗之，因藥得差。懺悔之人亦復如是，心生重悔，又莫更作，得阿耨多羅三藐三菩提心。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊告諸大眾比丘、比丘尼、優婆塞、優婆夷：「若受五戒者、若受二百五十戒者、若受威儀具足戒者、若受戒者，不聽飲酒，飲酒者犯波羅提木叉罪。比丘、比丘尼若犯此者，即入地獄；若凡夫人，犯突吉羅罪，八萬劫中入於地獄。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！酒亦無命，如來何故誡酒為苦？」佛告迦葉：「舍婆提國有鴦崛魔羅，飲酒醉亂，婬匿其母，殺戮其父。其母復與外人共通，持刀害之，是故今日誡酒為苦。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊告迦葉菩薩言：「佛子！我誡諸白衣及出家等，受我戒者，不聽酌酒與人，不聽到酒家，不聽強勸人酒，不聽其人麴釀，聲聞弟子亦復如是。菩薩摩訶薩制心，聲聞制形。善男子！不聽酌酒與比丘，若與者五百世無臂；共比丘麴釀，五百世耳聾，耳聽隔絕，常不聞勿聲語；比丘酒家者，五百世為啞，口不能語；強勸比丘酒者，墮截膝地獄，縱廣八萬由旬，縱廣正等，其中力士其數五百，造其刀劍，截其兩膝，強勸比丘酒者亦復如是。」
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！食肉者得何等罪？」佛告迦葉：「善哉，善哉！一切眾生不食肉者，是吾遺腹之子，則非凡夫。善男子！一切眾生若受大乘大般涅槃。善男子！一切眾生若住一劫不聽食肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「世尊！食肉者墮何處地獄？」佛告迦葉：「食肉者墮阿鼻地獄，縱廣正等八萬出旬，四方有門，一一門外各有猛火，東西南北交通徹地，周匝鐵牆、鐵網彌覆。其地赤鐵，上火徹下，下火徹上，鐵枷、鐵鈕、鐵銜、鐵□，持火燒之，驅食肉之人入此地獄受其大苦，心生重悔而懷慚愧，又莫更食。猶如濁水置之明珠，以珠威力水即為清；如煙雲除月則清明，作惡能悔亦復如是。」佛告迦葉：「一切眾生食肉者斷大慈種，不食肉者有大功德，百千萬分不如其一。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！煮肉、炙肉、斬肉殺生之人分別幾處？」佛告迦葉：「煮肉者墮鑊湯地獄，縱廣五百由旬，其中有水，其下有火，持火燒之，潰潰乃沸，驅煮肉之人入此地獄受其大苦；炙肉之人墮炙床地獄，縱廣八萬出旬，其上鐵床，其下有火，持火燒之，驅炙肉之人臥之在上，肉乾燋爛，受其大苦；斬肉之人墮到碓地獄，其中力士其數五百，斬令萬段，吹令微塵，還復受其大苦。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！食肉者非如來弟子，即是外道眷屬也」。佛告迦葉：「食肉者不覺、不知、不聞、不見當食肉，或君食臣肉，或臣食君肉，或子食父肉，或父食子肉，或弟食兄肉，或兄食弟肉，或妹食姊肉，或姊食妹肉，或妻食夫肉，或夫食妻肉。」佛告迦葉：「食肉之人即食父母眷屬肉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！食肉者墮何處地獄？」佛告迦葉：「食肉者墮糞穢地獄，縱廣正等八萬由旬，其中有糞乃深萬丈，驅食肉之人入此地獄受其大苦，五百萬世無有出期。善男子！食肉者猶如群狗爭骨，各各貪多，食肉之人亦復如是。善男子！斬肉者即斬其父，割肉者即割父肉、割害其母。譬如父死必作牛羊，持刀害之即是其父。一切眾生心則顛倒，食肉者即食父肉，嚙骨者即嚙父骨，若飲肉汁者即飲父血。善男子！一切眾生若有慚愧不應食肉，雖先食肉又能發露心生重悔，亦發阿褥多羅三藐三菩提心。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！唯願如來為我解說，破齋者墮何處地獄？」佛告迦葉：「破齋者墮餓鬼地獄。其中餓鬼身長五百由旬，其咽如針，頭如太山，手如龍爪，朝食三千，暮食八百，一呼三萬驅。破齋之人入此地獄受其大苦。復離此地獄遶其太山，猶如緋色驅，破齋之人將背倚之，肉乾燋爛受其大吉。復離此苦轉形更受。善男子！若食齋訖者，或裹齋食者與父母、兄弟、君臣、師長、朋友知識，未來世中墮鐵輪地獄，左腋入、右脅出，融銅灌口，若受齋食者亦復如是。」佛言：「食雞肉者，當墮地獄。三人共償，倍半相迎，同入地獄。」迦葉菩薩白佛言：「世尊！實如聖教、實如聖教！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉菩薩白佛言：「世尊！唯願如來為我解說，不飲酒、不食肉者得幾所福？」佛告迦葉：「假使有人象、馬、牛、羊、琉璃、珍寶、瓔珞、國城、妻子持用布施，猶亦不如有人能斷酒肉，百千萬分不如其一。復置是事，假使有人百千兩金遍滿三千大千世界持用布施，猶亦不如有人能斷酒肉，百千萬分不如其一。復置是事，假使有能鑄金為人數百持用布施，猶亦不如有人能斷酒肉，百千萬分不如其一。復置是事，假使有人造作幡華寶蓋遍滿三千大千世界，猶亦不如有人能斷酒肉，百千萬分不如其一。復置是事，假使有人造大浮圖寶塔，簷簷相次如稻麻竹（竹韋）上至梵天，不如有人能斷酒肉，百千萬分不如其一。善男子！不食肉者，現世菩薩則非凡夫。善男子！不食肉者常無肉想。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a28">
    </a>
    <span style="color:#333399">
     普賢菩薩說證明經（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時普賢菩薩白佛言：「世尊！有何等人不得見彌勒？」佛言：「善哉，善哉，諦聽！今為汝略說。一者，出家沙門剃除鬚髮，假染法服，不持具相；不離恩愛，背法墮俗，如是之人不得見彌勒。二者，出家沙門剃除鬚髮，避官役使；假披法服，飲酒食肉；青黃赤白，喜好莊嚴；乘騎驢馬，袈裟絞腰；治生販賣，巧升抃斗；捻秤前後，大斗重秤謂之劫；輕秤小斗謂之盜，如是沙門亦不見彌勒。三者，出家沙門剃除鬚髮，假披法服；飲酒食肉，破齋夜食；偷盜三寶，破滅三寶；不特兵相，作諸不軌，如是惡行、如是之人等亦不見彌勒。四者，善根眾生受持五戒，不肯習誦，損毀正法；信邪倒見，作諸不軌；毀損五戒，六根顛倒，如是之人等不得見彌勒。五者，受持五戒，假佛威神，諸方教化，毀破形像，破大作小，破小作大，毀破成像，斷壞形像，破滅三寶，如是之人亦不見彌勒。六者，受持淨戒，毀損十善，被此諸戒，飲酒食肉，作諸不善，破此三惡，如是之人等亦不見彌勒。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a29">
    </a>
    <span style="color:#333399">
     示所犯者瑜伽法鏡經（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （爾時世尊告常施菩薩言：）「復次，善男子！我諸惡弟子，自言我解經律。彼實不解，自身破戒，不能會解我真實義，作如是言：『世尊所說毗奈耶中，聽許食肉。』善男子！我若解說食肉之過，一切聲聞、緣覺、初地菩薩心皆迷悶，無所了知，情懷憂苦。善男子！如是等人虛妄謗我。善男子！毗奈耶中，為病患人聽食三種清淨肉者，皆是不可思議，汝應知之。善男子！吾從成佛已來，乃至今日，我聲聞弟子處處受肉食者，凡夫眾生見彼食已，作是念言：『實見食肉。』不知我有善巧方便，顛倒妄說獲大重罪。復有眾生見諸病患苾芻食肉之時，深入無量智慧法門。復有無量見者斷下煩惱，斷上煩惱，斷中煩惱。復有苾芻度脫眾生，出離生死，入如來道，得達彼岸。何以故？善男子！此是如來教化說法不可思議，為欲調伏一切眾生故，汝應知之。我聲聞弟子未曾食噉眾生肉也，況諸菩薩。我於毗奈耶中，為病苾芻順世間醫，須食三種清淨肉者。是何等肉？善男子！當知彼肉不從四大而生，不從胎生、不從卵生、不從濕土、不從化生、不與識合、不與命合、非實非虛。當知世間都無此肉，是我方便件如是說，不解我意，自損己身。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「復次，善男子！未來世中，諸惡苾芻於國國、城城、村村、寺寺、處處講說經、律、論爭，隨文取義，不達如來深密要義。善男子！我出於世為大眾說食眾生肉，無有是處。若食肉者，無有慈悲；無慈悲者，非我弟子，我非彼師。何以故？此大眾中各有異性，各有異見，何況未來世者！善男子！今此眾中，或見如來住世一劫，或見如來入般涅槃；或有或生都不見我；或見我身，或不見我身；或見我身倍長三人，或見如來光明之身，或見大身，或見化身，或見報身坐蓮華藏師子之座，菩薩圍繞，住於無量世界海中，隨大眾心而為說法，或有見我法身同於虛空，無有色像，周遍法界，清淨無礙，或有見我住婆羅雙樹間，或不見者；或見此地土沙礫石，或見此地種種樹林、土石、牆壁周匝圍繞，或見此地及牆壁等但是七寶，或見四寶莊嚴，或見眾寶莊嚴；或見如來過去、未來、現在起行遊化之處，見如是等不可思議希有之事。何以故？一切眾生業行不同，是故所見各異。善男子！如來終無異相，應如是知！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a30">
    </a>
    <span style="color:#333399">
     梵網經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    姚秦三藏法師鳩摩羅什譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若佛子，故飲酒。而生酒過失無量，若自身手過酒器與人飲酒者，五百世無手，何況自飲。不得教一切人飲及一切眾生飲酒，況自飲酒！一切酒不得飲。若故自飲、教人飲者，犯輕垢罪。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若佛子，故食肉。一切肉不得食，夫食肉者，斷大慈悲佛性種子，一切眾生見而捨去。是故一切菩薩不得食一切眾生肉，食肉得無量罪。若故食者，犯輕垢罪。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若佛子，不得食五辛：大蒜、革蔥、慈蔥、蘭蔥、興蕖，是五種一切食中不得食。若故食者，犯輕垢罪。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若佛子，以慈心故，行放生業，應作是念：一切男子是我父，一切女人是我母，我生生無不從之受生，故六道眾生，皆是我父母。而殺而食者，即殺我父母，亦殺我故身，一切地、水是我先易，一切火、風是我本體，故常行放生業，生生受生。若見世人殺畜生時，應方便救護，解其苦難，常教化講說菩薩戒，救度眾生。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a31">
    </a>
    <span style="color:#333399">
     受十善戒經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    後漢失譯人名
    <span>
    </span>
   </p>
   <p class="MsoPlainText" style="text-indent:24.0pt;">
    一切愛眼目
    <span>
    </span>
    愛子亦復爾
   </p>
   <p class="MsoPlainText" style="text-indent:24.0pt;">
    愛壽命無極
    <span>
    </span>
    是故不殺生
   </p>
   <p class="MsoPlainText" style="text-indent:24.0pt;">
    名為梵行最
    <span>
    </span>
    不殺無殺想
   </p>
   <p class="MsoPlainText" style="text-indent:24.0pt;">
    亦不噉於廚
    <span>
    </span>
    見殺者如賊
   </p>
   <p class="MsoPlainText" style="text-indent:24.0pt;">
    必知墮地獄
    <span>
    </span>
    噉肉者多病
   </p>
   <p class="MsoPlainText" style="text-indent:24.0pt;">
    斷命自莊嚴
    <span>
    </span>
    當行大慈心
   </p>
   <p class="MsoPlainText" style="text-indent:24.0pt;">
    奉持不殺戒
    <span>
    </span>
    必成菩提道
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a32">
    </a>
    <span style="color:#333399">
     受五戒、八戒文（節錄）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「諸佛子等諦聽：言八戒者：所謂一、不殺。二、不盜。三、不染欲。四、不妄語。五、不飲酒、食肉。六、不香油塗身及鬘花莊飾。七、不作倡伎樂故往觀聽。八、不上高大床及過中食。始於今時至明清旦，一日一夜隨佛出家，於其中間不得犯，能持否？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「佛子諦聽：言優婆塞戒者：所謂一、不殺。二、不盜。三、不邪行。四、不妄語。五、不飲酒、食肉。始於今時盡未來際，於其中間不得犯，能持否？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a33">
    </a>
    <span style="color:#333399">
     彌沙塞部和醯五分律（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    宋罽賓三藏佛陀什共竺道生等譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    時舍衛城中有優婆夷，字須卑，信樂佛法，見法得果，歸依三寶。常請一切僧供給湯藥，彼於後時來入僧坊，見一比丘服吐下藥。閒言：「大德今何所須？」答言：「我吐下虛乏思欲食肉。」語言：「大德我明日當送，願為受之。」於是歸家，晨朝遣人持錢買肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾日波斯匿王有令，若有殺者當與重罪，買不能得，還白如此，復更與錢令遍求之，語言：「勿計價直，若一錢得如一錢大，亦當真之。」猶不能得，優婆夷作是念：「我昨已許，若不得者，彼或命過。」即持利刀，入屋割髀裡肉，與婢令煮，送與比丘。比丘得便食之，病即除差。時婿行還，不見其婦行來出入，即間須卑何在，答言：「在內病。』即入問言：「何所患苦？」婦具以事答。婿言：「恐汝此病無復活理，及末死頃，可請佛及僧明設中食。」掃言：「甚善！」即令婿請佛及僧，頭面禮足自佛：「願佛及僧明日顧食。」佛默然受。還歸其家，通夜作多美飲食。晨旦敷座，遣白時到。佛與眾僧前後圍遶往到其家，就座而坐。婿自行水，佛不受之，語言：「呼須卑優婆夷令出！」即遣人語：「世尊呼汝！」答言：「可以我名問訊世尊，病不堪出。」即以自佛，佛猶呼之。如是至三，乃以衣輿至佛所。既見世尊，瘡即除愈，肉色如先，生希有心：「我有如是大師及諸同梵行人！」歡喜蹄躍，手自下食。食畢行水，取小床於佛前坐。佛為說隨喜偈，如為毗蘭若所說。更為說種種妙法，示教利喜已還歸所住。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛以是事集比丘僧，問彼比丘：「汝昨食何等？」答言：「食肉。」又問：「肉美不？」答言：「美！」佛言：「汝愚癡人！云何不問而食人肉？從今食肉不問犯突吉羅罪，若食人肉偷羅遮。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    有諸比丘食象肉。波斯匿王象死輒送諸鬼神，以沙門食象肉故便殺諸象。比丘使淨人取肉持還，諸居士見譏呵言：「此沙門釋子無肉不食，過於鴟鳥。云何噉此不淨臭穢來入我家？無沙門行，被沙門法。」諸長老比丘聞以是白佛，佛以是事集比丘僧，間諸比丘：「汝等實爾不？」答言：「實爾，世尊！」佛種種呵責已，告諸比丘：「從今食象肉突吉羅，馬肉亦如是。」諸比丘食師子肉、虎肉、豹肉、熊肉，諸獸聞氣遂殺比丘。諸居士見問何故爾？有人言：「由食其類肉。」便譏呵乃至告諸比丘亦如上，從今食此四種肉突吉羅。諸比丘食狗肉，諸狗聞氣隨後吠之。諸居士見問言：「狗何以偏吠比丘」有人言：「由食狗肉。」便譏呵乃至告諸比丘亦如上，從今食狗肉突吉羅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸比丘食蛇肉，諸居士譏呵。善自在龍王化作人身來謂佛所，稽首白言：「我諸龍等有大神力，作種種形色遊行世間。今諸比丘食蛇肉，或能是龍傷害比丘。願佛制諸比丘不食蛇肉！」佛為說種種妙法，示教利喜已遣還所住。佛以是事集諸比丘，以善自在龍王語告諸比丘：「從今食蛇肉突吉羅。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a34">
    </a>
    <span style="color:#333399">
     根本說一切有部毗奈耶雜事（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    大唐三藏義淨奉制譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊便作是念：「由諸苾芻不持水羅有如是過。」告諸苾芻，應畜水羅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如世尊說，令畜水羅者，苾芻不知羅有幾種？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛言：「羅有五種：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一者，方羅。（若是常用須絹三尺或二尺、一尺。僧家用者，或以兩幅，隨時大小，其作羅者皆絹。須細密蟲不過者方得，若是疏薄元不堪用。有人用惡絹及疏紗、紵布之流，本無護蟲意矣！）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    二者，法瓶。（陰陽瓶是。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三者，君持。（以絹繫口，細繩繫項。沈放水中抬口出半，若全沈口水則不入。待滿引出，仍須察蟲，非直君持但是綽口。瓶瓨無問大小以絹縵口，將細繩急繫隨時取水。極是省事更不須放生器，深為要也。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四、酌水羅。（斯之樣式東夏元無述，如餘處即小團羅子。雖意況大同，然非本式。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五、衣角羅。（取密絹方一傑許，或繫瓶口汲水充用，或置碗口濾濟時須，非是袈裟角也。此密而且膩，寧堪濾用，但為迷方日久誰當指南。然此等諸羅皆是西方見用，大師悲愍為濟含生，食肉尚斷，大慈殺生豈當成佛。假令暫出寺外即可持羅，并將細繩及放生器。若不將者，非直見經佛教，亦何以獎訓門徒。行者思之！特宜存護，為自他益也。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a35">
    </a>
    <span style="color:#333399">
     入楞伽經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    元魏天竺三藏菩堤留支譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時聖者大慧菩薩摩訶薩白佛言：「世尊！我觀世間生死流轉、怨結相連、墮諸惡道，皆由食肉，更相殺害，增長貪瞋，不得出離，甚為大苦。世尊！食肉之人斷大慈種，修聖道者不應得食。世尊！諸外道等說邪見法、盧迦耶陀墮俗之論，墮於斷、常、有、無見中，皆遮食肉。自己不食，不聽他食。云何如來清淨法中修梵行者，自食、他食一切不制？如來、世尊放諸眾生慈悲一等，云何而聽以肉為食？善哉，世尊！哀愍世間，願為我說食肉之過、不食功德。我及一切諸菩薩等，聞已得依如實修行，廣宣流布。令諸現在、未來眾生一切識知！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告聖者大慧菩薩言：「善哉，善哉！善哉，大慧：汝大慈悲愍眾生故，能間此義。汝今諦聽，當為汝說。」大慧菩薩白佛言：「善哉，世尊！唯然受教。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛告大慧：「夫食肉者，有無量過。諸菩薩摩訶薩修大慈悲，不得食肉。食與不食功德、罪過，我說少分，汝今諦聽。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大慧！我觀眾生從無始來食肉習故，貪著肉味，更相殺害，遠離賢聖，受生死苦。捨肉味者，聞正法味，於菩薩地如實修行，連得阿耨多羅三藐三菩提；復令眾生入於聲聞、辟支佛地止息之處，息已令人如來之地。大慧！如是等利，慈心為本。食肉之人斷大慈種，云何當得如是大利？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    是故大慧：我觀眾生輪迴六道，同在生死，共相生育，迭為父母、兄弟、姊妹。若男、若女中表內外六親眷屬；或生餘道，善道、惡道常為眷屬。以是因緣，我觀眾生更相噉肉，無非親者。由貪肉味，迭互相噉。常生害心，增長苦業，流轉生死，不得出離。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛說是時，諸惡羅剎聞佛所說，悉捨惡心，止不食肉。迭相勸發慈悲之心，護眾生命過自護身，捨離一切諸肉不食，悲泣流淚而白佛言：「世尊！我聞佛說諦觀六道，我所噉肉皆是我親。乃知食肉，眾生大怨，斷大慈種，長不善業，是大苦本。世尊！我從今日斷不食肉，及我眷屬亦不聽食。如來弟子有不食者，我當晝夜親近擁護。若食肉者，我當與作大不饒益。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛言：「大慧！羅剎惡鬼常食肉者，聞我所說尚發慈心，捨肉不食，況我弟子行善法者當聽食肉？若食肉者，當知即是眾生大怨，斷我聖種。大慧！若我弟子聞我所說，不諦觀察而食肉者，當知即是旃陀羅種，非我弟子，我非其師。是故大慧！若欲與我作眷屬者，一切諸肉悉不應食！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！菩薩應觀一切是肉皆依父母膿血、不淨赤白和合，生不淨身，是故菩薩觀肉不淨，不應食肉。復次大慧！食肉之人眾生聞氣，悉皆驚怖逃走遠離。是故菩薩修如實行，為化眾生不應食肉。大慧！譬如旃陀羅、獵師、屠兒、捕魚鳥人一切行處，眾生遙見作如是念：『我今定死！而此來者是大惡人，不識罪福，斷眾生命，求現前利，今來至此，為覓我等。今我等身悉皆有肉，是故今來我等定死。』大慧！由人食肉能令眾生見者皆生如是驚怖。大慧！一切虛空、地中眾生，見食肉者皆生驚怖，而起疑念：『我於今者為死、為活？如是惡人不修慈心，亦如豺狼遊行世間，常覓肉食，如牛噉草、蜣蜋逐糞不知飽足。我身是肉正是其食，不應達見。』即捨逃走離之遠去，如人畏懼羅剎無異。大慧！食肉之人能令眾生見者皆生如是驚怖。當知食肉眾生大怨，是故菩薩修行慈悲，為攝眾生不應食彼，非聖慧人所食之味，惡名流布，聖人呵責。是故大慧！菩薩為攝諸眾生故，不應食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！菩薩為證眾生信心，不應食肉。何以故？大慧！言菩薩者，眾生皆知是佛、如來慈心之種，能與眾生作歸依處，聞者自然不生疑怖，生親友想、善知識想、不怖畏想，言得歸依處、得安穩處、得善導師。大慧！由不食肉能生眾生如是信心。若食肉者，眾生即失一切信心，便言世間無可信者，斷於信根。是故大慧！菩薩為證眾生信心，一切諸肉悉不應食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！我諸弟子為證世間謗三寶故，不應食肉。何以故？世間有人見食肉故，謗毀三寶作如是言：『於佛法中何處當有真實沙門、婆羅門修梵行者？捨於聖人本所應食食眾生肉，猶如羅剎食肉滿腹醉眠不動。依世凡人、豪貴勢力覓肉食噉，如羅剎王驚怖眾生。』是故處處唱如是言：『何處當有真實沙門、婆羅門修淨行者？無法、無沙門、無毗尼、無淨行者生。』如是等無量無邊惡不善心，斷我法輪，絕滅聖種，一切皆由食肉者過。是故大慧！我弟子者，為護惡人毀謗三寶，乃至不應生念肉想，何況食肉！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！菩薩為求清淨佛土教化眾生，不應食肉。應觀諸肉如人死屍，眼不欲見，不用聞氣，何況可嗅而著口中！一切諸肉亦復如是。大慧！如燒死屍臭氣不淨，與燒餘肉臭穢無異，云何於中有食、不食！是故大慧！菩薩為求清淨佛土教化眾生，不應食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！菩薩為求出離生死，應當專念慈悲之行。少欲知足，厭世間苦，連求解脫，當捨憒鬧，就於空閑。住屍陀林、阿蘭若處、塚間、樹下獨坐思惟。觀諸世間無一可樂：妻子眷屬如枷鎖想、宮殿臺觀如牢獄想、觀諸珍寶如糞聚想、見諸飲食如膿血想、受諸飲食如塗癰瘡。趣得存命，繫念聖道，不為貪味，酒、肉、蔥、韭、蒜、薤臭味悉捨不食。大慧！若如是者是真修行，堪受一切人、天供養！若於世間不生厭離，貪著滋味，酒、肉、葷、辛得便噉食，不應受於世間信施。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！有諸眾生過去曾修無量因緣，有微善根，得聞我法，信心出家，在我法中。過去曾作羅剎眷屬，虎、狠、師子、貓、狸中生，雖在我法，食肉餘習，見食肉者，歡喜親近。入諸城邑、聚落、塔寺飲酒、噉肉以為歡樂，諸天下觀猶如羅剎爭噉死屍等無有異，而不自知已失我眾，成羅剎眷屬。雖服袈裟，剃除鬚髮，有命者見，心生恐怖，如畏羅剎。是故大慧！若以找為師者，一切諸肉悉不應食！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！世間邪見諸況術師，若其食肉咒術不成，為成邪術尚不食肉，況我弟子為求如來無上聖道、出世解脫？修大慈悲，精勤苦行猶恐不得，何處當有如是解脫為彼癡人食肉而得？是故大慧！我諸弟子為求出世解脫樂故，不應食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！食肉能起色力，食味人多貪著。應當諦觀一切世間有身命者，各自寶重，畏於死苦；護惜身命，人畜無別。寧當樂疥野干身，不能捨命受諸天樂。何以故？畏死苦故。大慧！以是觀察死為大苦，是可畏法。自身畏死，云何當得而食他肉？是故大慧！欲食肉者先自念身，次觀眾生，不應食肉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！夫食肉者，諸天遠離，何況聖人！是故菩薩為見聖人，當修慈悲，不應食肉。大慧！食肉之人睡眠亦苦，超時亦苦。若於夢中見種種惡，驚怖毛豎，心常不安。無慈心故，乏諸善力。若其獨在空閑之處，多為非人而伺其便。虎狼師子亦來伺求，欲食其內，心常驚怖，不得安隱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次大慧！諸食肉者貪心難滿，食不知量，不能消化，增益四大，口氣腥臊。復中多有無量惡蟲，身多瘡癬、白癩病疾種種不淨。現在凡夫不喜聞見，何況未來無病香潔人身可得。復次大慧！我說凡夫為求淨命噉於淨食，尚應生心如子肉想，何況聽食非聖人食。聖人離者，以肉能生無量諸過，失於出世一切功德，云何言我聽諸弟子食諸肉血不淨等味？言我聽者是則謗我。大慧！我聽弟子食諸聖人所應食食，非謂聖人遠離之食，聖食能生無量功德遠離諸過。大慧！過去現在聖人食者，所謂粳米、大小麥、豆、種種油蜜、甘蔗、甘蔗汁、騫陀、末干提等，隨時得者聽食為淨。大慧！於未來世有愚癡人，說種種毗尼言得食肉，因於過去食肉熏習愛著肉味，隨自心見作如是說，非佛聖人說為美食。大慧！不食肉者，要因過去供養諸佛，種諸善根，能信佛語，堅住毗尼，信諸因果，至於身口能自節量，不為世間貪著諸味，見食肉者能生慈心。大慧！我憶過去有王，名師子奴，食種種肉，愛著肉味，次第乃至食於人肉。因食人肉，父母、兄弟、妻子、眷屬皆悉捨離，一切臣民、國土、聚落即便謀反，共斷其命。以食肉者有如是過，是故不應食一切肉。復次大慧！自在天王化身為鴿，釋提桓因是諸天主，因於過去食肉習氣，化身作鷹，驚逐此鴿，鴿來投我。我於爾時，作尸毗王，憐愍眾生更相食噉，稱己身肉與鷹代鴿，割肉不足，身上秤上，受大苦惱。大慧！如是無量世來食肉熏習，自身、他身有如是過，何況無愧常食肉者。大慧！復有餘王不食肉者，乘馬遊戲，為馬驚波，牽入深山，失於侍從，不知歸路，不食肉故，師子、虎狼見無害心，與雌師子共行欲事，乃至生子斑足王等。以過去世食肉熏習，及作人王亦常食肉，在七家村多樂食肉，食肉太過遂食人肉，生諸男女盡為羅剎。大慧！食肉眾生依於過去食肉熏習，多生羅剎、師子、虎狼、豺豹、貓狸、□梟、雕鷺、鷹雞等中，有命之類各自護身不令得便，受飢餓苦，常生惡心念食他肉，命終復墮惡道，受生人身難得，何況當有得涅槃道。大慧當知！食肉之人有如是等無量諸過，不食肉者即是無量功德之聚。大慧！而諸凡夫不知如是食肉之過、不食功德，我今略說不聽食肉。大慧！若一切人不食肉者，亦無有人殺害眾生，由人食肉，若無可食處處求買，為財利者殺以販賣，為買者殺，是故買者與殺無異。是故食肉能障聖道。大慧！食肉之人愛著肉味，至無畜生乃食人肉。何況蘪鹿、雉兔、鵝鴈、豬羊、雞狗、駝驢、象馬、龍蛇、魚鱉，水陸有命得而不食，由著肉味，設諸方便殺害眾生，造作種種置羅機網，羅山置地、截河堰海，遍諸水陸安置罟網、機撥、坑埳、弓刀、毒箭間無空處，虛空、地、水種種眾生皆被殺害，為食肉故。大慧！獵師、屠兒、食肉人等，惡心堅固，能行不忍，見諸眾生形體鮮肥、膚肉充悅，生食味心，更相指示言是可噉，不生一念不忍之心，是故我說食肉之人斷大慈種。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大慧！我觀世間無有是肉而非命者，自己不殺，不教人殺，他不為殺。不從命來而是肉者，無有是處。若有是肉不從命出，而是美食，我以何故不聽人食？遍求世間無如是肉，是故我說食肉是罪，斷如來種，故不聽食。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大慧！我涅槃後，於未來世法欲滅時，於我法中有出家者，剃除鬚髮，自稱我是沙門釋子，披我袈裟癡如小兒，自稱律師墮在二邊，種種虛妄覺觀亂心，貪著肉味，隨自心見說毗尼中言得食肉，亦謗我言諸佛如來聽人食肉，亦說因制而聽食肉，亦謗我言如來世尊亦自食肉。大慧！我於《象腋》、《央掘魔》、《涅槃》、《大雲》等一切修多羅中不聽食肉，亦不說肉人於食味。大慧！我若聽諸聲聞弟子肉為食者，我終不得口常讚歎修大慈悲行如實行者，亦不讚歎屍陀林中頭陀行者，亦不讚歎修行大乘住大乘者，亦不讚歎不食肉者。我不自食，不聽他食，是故我勸修菩薩行歎不食肉，勸觀眾生應如一子，云何唱言我聽食肉？我為弟子修三乘行者速得果故，遮一切肉悉不聽食，云何說言我毗尼中聽人食肉？又復說言如來餘修多羅中說三種肉聽人食者，當知是人不解毗尼次第斷故，唱言得食。何以故？大慧！肉有二種：一者，他殺；二者，自死。以世人言有肉得食有不得者，象馬、龍蛇、人鬼、彌猴、豬狗及牛，言不得食餘者得食。屠兒不問得食不得，一切盡殺，處處衒賣。眾生無過，橫被殺害，是故我制他殺、自死悉不得食。見聞疑者所謂他殺，不見聞疑者所謂自死。是故大慧！我毗尼中唱如是言，凡所有肉於一切沙門釋子皆不淨食，污清淨命，障聖道分，無有方便而可得食。若有說言佛毗尼中說三種肉，為不聽食非為聽食，當知是人堅住毗尼是不謗我。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大慧！今此《楞伽修多羅》中，一切時一切肉，亦無方便而可得食。是故大慧！我遮食肉不為一人，現在未來一切不得。是故大慧！若彼癡人自言律師，言昆尼中聽人食肉，亦謗我言如來自食，彼愚癡人成大罪障，長夜墮於無利益處、無聖人處、不聞法處，亦不得見現在、未來賢聖弟子，況當得見諸佛如來。大慧！諸聲聞人常所應食，米麵、油蜜、種種麻豆能生淨命。非法貯畜，非法受取，我說不淨，倘不聽食，何況聽食血肉不淨。大慧！我諸聲聞、辟支佛、菩薩弟子食於法食，非食飲食，何況如來。大慧！諸佛如來法食、法住，非飲食身，非諸一切飲食住身，離諸資生愛有求等，遠離一切煩惱習過，善分別知心心智慧、一切智、一切見，見諸眾生平等憐愍。是故大慧！我見一切諸眾生等猶如一子，云何而聽以肉為食？亦不隨喜，何況自食。大慧！如是一切蔥、韭、蒜、薤臭穢不淨，能障聖道，亦障世間人天淨處，何況諸佛淨土果報。酒亦如是能障聖道、能損善業、能生諸過。是故大慧！來聖道者，酒肉、蔥韭及蒜薤等能熏之味悉不應食！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時世尊重說偈言
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大慧菩薩問
    <span>
    </span>
    酒肉蔥韭蒜
   </p>
   <p class="MsoPlainText" style="text-indent:24.0pt;">
    佛言是不淨
    <span>
    </span>
    一切不聽食
   </p>
   <p class="MsoPlainText" style="text-indent:24.0pt;">
    羅剎等食噉
    <span>
    </span>
    非聖所食味
   </p>
   <p class="MsoPlainText" style="text-indent:24.0pt;">
    食者聖呵責
    <span>
    </span>
    及惡名流布
   </p>
   <p class="MsoPlainText" style="text-indent:24.0pt;">
    願佛分別說
    <span>
    </span>
    食不食罪福
   </p>
   <p class="MsoPlainText" style="text-indent:24.0pt;">
    大慧汝諦聽
    <span>
    </span>
    我說食中過
   </p>
   <p class="MsoPlainText" style="text-indent:24.0pt;">
    酒肉蔥韭蒜
    <span>
    </span>
    是障聖道分
   </p>
   <p class="MsoPlainText" style="text-indent:24.0pt;">
    我觀三界中
    <span>
    </span>
    及得聖道眾
   </p>
   <p class="MsoPlainText" style="text-indent:24.0pt;">
    無始世界來
    <span>
    </span>
    展轉莫非親
   </p>
   <p class="MsoPlainText" style="text-indent:24.0pt;">
    云何於其中
    <span>
    </span>
    而有食不食
   </p>
   <p class="MsoPlainText" style="text-indent:24.0pt;">
    觀肉所從來
    <span>
    </span>
    出處最不淨
   </p>
   <p class="MsoPlainText" style="text-indent:24.0pt;">
    膿血和雜生
    <span>
    </span>
    尿屎膿涕合
   </p>
   <p class="MsoPlainText" style="text-indent:24.0pt;">
    修行淨行者
    <span>
    </span>
    當觀不應食
   </p>
   <p class="MsoPlainText" style="text-indent:24.0pt;">
    種種肉及蔥
    <span>
    </span>
    酒亦不得飲
   </p>
   <p class="MsoPlainText" style="text-indent:24.0pt;">
    種種韭及蒜
    <span>
    </span>
    修行常遠離
   </p>
   <p class="MsoPlainText" style="text-indent:24.0pt;">
    常遠離麻油
    <span>
    </span>
    穿孔床不眠
   </p>
   <p class="MsoPlainText" style="text-indent:24.0pt;">
    飛揚諸細蟲
    <span>
    </span>
    斷害他命故
   </p>
   <p class="MsoPlainText" style="text-indent:24.0pt;">
    肉食長身力
    <span>
    </span>
    由力生邪念
   </p>
   <p class="MsoPlainText" style="text-indent:24.0pt;">
    邪食生貪欲
    <span>
    </span>
    故不聽食肉
   </p>
   <p class="MsoPlainText" style="text-indent:24.0pt;">
    由食肉生貪
    <span>
    </span>
    貪心致迷醉
   </p>
   <p class="MsoPlainText" style="text-indent:24.0pt;">
    迷醉長愛欲
    <span>
    </span>
    不解脫生死
   </p>
   <p class="MsoPlainText" style="text-indent:24.0pt;">
    為利殺眾生
    <span>
    </span>
    為肉追錢財
   </p>
   <p class="MsoPlainText" style="text-indent:24.0pt;">
    彼二人惡業
    <span>
    </span>
    死墮叫喚獄
   </p>
   <p class="MsoPlainText" style="text-indent:24.0pt;">
    三種名淨肉
    <span>
    </span>
    不見聞不疑
   </p>
   <p class="MsoPlainText" style="text-indent:24.0pt;">
    世無如是肉
    <span>
    </span>
    生墮食肉中
   </p>
   <p class="MsoPlainText" style="text-indent:24.0pt;">
    臭穢可厭患
    <span>
    </span>
    常生顛狂中
   </p>
   <p class="MsoPlainText" style="text-indent:24.0pt;">
    多生旃陀羅
    <span>
    </span>
    獵師屠兒家
   </p>
   <p class="MsoPlainText" style="text-indent:24.0pt;">
    或生羅剎女
    <span>
    </span>
    及諸食肉處
   </p>
   <p class="MsoPlainText" style="text-indent:24.0pt;">
    羅剎貓狸種
    <span>
    </span>
    食肉生彼中
   </p>
   <p class="MsoPlainText" style="text-indent:24.0pt;">
    象腋與大雲
    <span>
    </span>
    涅槃勝鬘經
   </p>
   <p class="MsoPlainText" style="text-indent:24.0pt;">
    及入楞伽經
    <span>
    </span>
    我不聽食肉
   </p>
   <p class="MsoPlainText" style="text-indent:24.0pt;">
    諸佛及菩薩
    <span>
    </span>
    聲聞亦呵責
   </p>
   <p class="MsoPlainText" style="text-indent:24.0pt;">
    食肉無慚愧
    <span>
    </span>
    生生常顛狂
   </p>
   <p class="MsoPlainText" style="text-indent:24.0pt;">
    先說見聞疑
    <span>
    </span>
    已斷一切肉
   </p>
   <p class="MsoPlainText" style="text-indent:24.0pt;">
    妄想不覺知
    <span>
    </span>
    故生食肉想
   </p>
   <p class="MsoPlainText" style="text-indent:24.0pt;">
    如彼貪欲過
    <span>
    </span>
    障礙聖解脫
   </p>
   <p class="MsoPlainText" style="text-indent:24.0pt;">
    酒肉蔥韭蒜
    <span>
    </span>
    悉為聖道障
   </p>
   <p class="MsoPlainText" style="text-indent:24.0pt;">
    未來世眾生
    <span>
    </span>
    於肉愚癡說
   </p>
   <p class="MsoPlainText" style="text-indent:24.0pt;">
    言此淨無罪
    <span>
    </span>
    佛聽我等食
   </p>
   <p class="MsoPlainText" style="text-indent:24.0pt;">
    淨食如藥想
    <span>
    </span>
    猶如食子肉
   </p>
   <p class="MsoPlainText" style="text-indent:24.0pt;">
    知足生厭離
    <span>
    </span>
    修行行乞食
   </p>
   <p class="MsoPlainText" style="text-indent:24.0pt;">
    安住慈心者
    <span>
    </span>
    我說常厭離
   </p>
   <p class="MsoPlainText" style="text-indent:24.0pt;">
    師子豺虎狼
    <span>
    </span>
    恆可同遊止
   </p>
   <p class="MsoPlainText" style="text-indent:24.0pt;">
    食肉見者怖
    <span>
    </span>
    云何而可食
   </p>
   <p class="MsoPlainText" style="text-indent:24.0pt;">
    是故修行者
    <span>
    </span>
    慈心不食肉
   </p>
   <p class="MsoPlainText" style="text-indent:24.0pt;">
    食肉斷慈心
    <span>
    </span>
    離涅槃解脫
   </p>
   <p class="MsoPlainText" style="text-indent:24.0pt;">
    及違聖人教
    <span>
    </span>
    故不聽食肉
   </p>
   <p class="MsoPlainText" style="text-indent:24.0pt;">
    不宜生梵種
    <span>
    </span>
    及諸修行道
   </p>
   <p class="MsoPlainText" style="text-indent:24.0pt;">
    智慧及富貴
    <span>
    </span>
    斯由不食肉
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a36">
    </a>
    <span style="color:#333399">
     大佛頂首楞嚴經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐天竺沙門般剌密帝譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「 阿難！又諸世界六道眾生，其心不殺，則不隨其生死相續。汝修三昧，本出塵勞，殺心不除，塵不可出。縱有多智，禪定現前，如不斷殺，必落神道。上品之人，為大力鬼；中品則為飛行夜叉，諸鬼帥等；下品當為地行羅剎。彼諸鬼神，亦有徒眾，各各自謂，成無上道。我滅度後，末法之中，多此鬼神，熾盛世間，自言食肉得菩提路。阿難！我令比丘食五淨肉，此肉皆我神力化生，本無命根。汝婆羅門，地多蒸濕，加以沙石，草菜不生，我以大悲，神力所加，因大慈悲，假名為肉，汝得其味。奈何如來滅度之後，食眾生肉，名為釋子。汝等當知！是食肉人，縱得心開，似三摩地，皆大羅剎，報終必沈生死苦海，非佛弟子。如是之人，相殺相吞，相食未已，云何是人得出三界？汝教世人修三摩地，次斷殺生，是名如來，先佛世尊，第二決定清淨明誨。是故阿難！若不斷殺，修禪定者，譬如有人自塞其耳，高聲大叫，求人不聞，此等名為欲隱彌露。清淨比丘，及諸菩薩，於歧路行，不蹋生草，況以手拔？云何大悲，取諸眾生血肉充食？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「阿難！一切眾生食甘故生，食毒故死，是諸眾生求三摩地，當斷世間五種辛菜。是五種辛，熟食發婬，生啖增恚。如是世界食辛之人，縱能宣說十二部經，十方天仙嫌其臭穢，咸皆遠離；諸餓鬼等，因彼食次，祇其唇吻，常與鬼住，福德日銷，長無利益。是食辛人修三摩地，菩薩天仙，十方善神，不來守護；大力魔王得其方便，現作佛身，來為說法。非毀禁戒，讚婬怒癡，命終自為魔王眷屬，受魔福盡，墮無間獄。阿難！修菩提者，永斷五辛，是則名為，第一增進修行漸次。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「云何正性？阿難！如是眾生入三摩地，要先嚴持清淨戒律，永斷婬心，不餐酒肉，以火淨食，無啖生氣。阿難！是修行人若不斷婬及與殺生，出三界者，無有是處。當觀婬欲猶如毒蛇，如見怨賊。先持聲聞四棄八棄，執身不動；後行菩薩清淨律儀，執心不起。禁戒成就，則於世間永無相生、相殺之業。偷劫不行，無相負累，亦於世間不還宿債。是清淨人修三摩地，父母肉身不須天眼，自然觀見十力世界，觀佛聞法，親奉聖旨；得大神通，遊十方界，宿命清淨，得無艱險。是則名為，第二增進修行漸次。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a37">
    </a>
    <span style="color:#333399">
     大般涅槃經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    北涼天竺三藏沙門曇無讖譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    爾時迦葉菩薩白佛言：「世尊！食肉之人，不應施肉，何以故？我見不食肉者有大功德。」佛讚迦葉：「善哉善哉！汝今乃能善如我意，護法菩薩應當如是。善男子！從今日始，不聽聲聞弟子食肉。若受檀越信施之時，應觀是食如子肉想。」迦葉菩薩復白佛言：「世尊！云何如來不聽食肉？」「善男子！夫食肉者，斷大慈種。」迦葉又言：「如來何故，先聽比丘食三種淨肉？「迦葉！是三種淨肉，隨事漸制。」迦葉菩薩復白佛言：「世尊！何因緣故，十種不淨，乃至九種清淨，而復不聽？」佛告迦葉：「亦是因事漸次而制，當知即是現斷肉義。」迦葉菩薩後白佛言：「云何如來稱讚魚肉為美食耶？」「善男子！我亦不說魚肉之屬為美食也，我說甘蔗、梗米、石蜜、一切穀麥，及黑石蜜、乳酪、酥油以為美食。雖說應畜種種衣服，所應畜者要是壞色，何況貪著是魚肉味？」迦葉復言：「如來若制不食肉者，彼五種味：乳酪、酪漿、生酥、熟酥、胡麻油等，及諸衣服、憍奢耶衣、珂貝、皮革、金銀盂器，如是等物亦不應受。」「善男子！不應同彼尼乾所見，如來所制一切禁戒，各有異意。異意故，聽食三種淨肉；異想故，斷十種肉；異想故，一切悉斷，及自死者。迦葉！我從今日，制諸弟子，不得復食一切肉也。迦葉！其食肉者，若行若住，若坐若臥，一切眾生聞其肉氣，悉生恐怖。譬如有人近獅子已，眾人見之，聞獅子臭，亦生恐怖。善男子！如人噉蒜，臭穢可惡，餘人見之，聞臭捨去，設遠見者，猶不欲視，況當近之。諸食肉者亦復如是，一切眾生聞其肉氣，悉皆恐怖，生畏死想，水陸空行有命之類，悉捨之走，咸言此人是我等怨。是故菩薩不習食肉，為度眾生，示現食肉，雖現食之，其實不食。善男子！如是菩薩，清淨之食猶尚不食，況當食肉？善男子！我涅槃後無量百歲，四道聖人悉復涅槃，正法滅後，於像法中，當有比丘，貌像持律，少讀誦經，貪嗜飲食，長養其身，身所被服麤陋醜惡，形容憔悴，無有威德。放畜牛羊，擔負薪草，頭鬚爪髮悉皆長利，雖服袈裟，猶如獵師，細視徐行，如貓伺鼠。常唱是言：『我得羅漢。』多諸病苦，眠臥糞穢，外現賢善，內懷貪嫉，如受啞法婆羅門等。實非沙門，現沙門像，邪見熾盛，誹謗正法。如是等人，破壞如來所制戒律，正行威儀，說解脫果，離清淨法，及壞甚深秘密之教。各自隨意，反說經律，而作是言：『如來皆聽我等食肉。』自生此論，言是佛說，互共諍訟，各自稱是沙門釋子。善男子！爾時復有諸沙門等，貯聚生穀，受取魚肉，手自作食，執持油餅、寶蓋、革屣。親近國王、大臣、長者，占相星宿，勤修醫道，畜養奴婢、金銀琉璃、車渠瑪瑙、玻璃真珠、珊瑚虎珀、璧玉珂貝、種種果蓏。學諸伎藝，畫師泥作，造書教學，種植根栽，蠱道咒幻，和合諸藥，作倡伎樂，香華治身，摴蒲圍痋A學諸工巧。若有比丘能離如是諸惡事者，當說是人真我弟子！」爾時迦葉後白佛言：「世尊！諸比丘、比丘尼、優婆塞、優婆夷，因他而活，若乞食時，得雜肉食，云何得食，應清淨法？」佛言：「迦葉！當以水洗，令與肉別，然後乃食。若其食器為肉所汙，但使無味，聽用無罪。若見食中多有肉者，則不應受，一切現肉悉不應食，食者得罪。我今唱是斷肉之制，若廣說者即不可盡。涅槃時到，是故略說，是則名為能隨問答。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「不食肉、不飲酒，五辛能熏，悉不食之。是故其身無有臭處，常為諸天一切世人恭敬供養、尊重、讚歎。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a38">
    </a>
    <span style="color:#333399">
     大般涅槃經後分（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    大唐南海波淩國沙門若那跋陀羅譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「我涅槃後汝當精勤，以善教誡我諸眷屬，授與妙法，深心誨誘，勿得調戲，放逸散心，入諸境界受行邪法。未脫三界世間痛苦，早求出離於此五濁愛欲之中。應生憂畏無救護想，一失人身難可追復。畢此一形常須警察，無常大鬼情求難脫。憐愍眾生莫相殺害，乃至蠢動應施無畏。身業清淨常生妙土；口業清淨離諸過惡。莫食肉、莫飲酒，調伏心蛇，令入道果。深思行業善惡之報，如影隨形，三世因果循環不失，此生空過後悔無追。涅槃時至，示教如是。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a39">
    </a>
    <span style="color:#333399">
     佛說大般泥洹經（節錄）
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    東晉平陽沙門法顯譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    有王舍城大獵師主殺生，供施請佛及僧，唯願哀受，然佛、世尊未曾食肉，等硯一切如羅侯羅，即為獵師而說此偈：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    當觀長壽者 不害眾生故
   </p>
   <p class="MsoPlainText" style="text-indent:24.0pt;">
    一切皆懼死 其不畏杖痛
   </p>
   <p class="MsoPlainText" style="text-indent:24.0pt;">
    恕己可為喻 勿殺勿行杖
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     回向偈
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願以此功德 莊嚴佛淨土 上報四重恩 下濟三塗苦
   </p>
   <p class="MsoPlainText" style="text-indent:24.0pt;">
    若有見聞者 悉發菩提心 盡此一報身 同生極樂國
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願以此功德 普及於一切 我等與眾生 皆共成佛道
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願消三障諸煩惱 願得智慧真明了
   </p>
   <p class="MsoPlainText" style="text-indent:24.0pt;">
    普願災障悉消除 世世常行菩薩道
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願以此功德
   </p>
   <p class="MsoPlainText" style="text-indent:24.0pt;">
    迴向往生者○○○罪障消除 永離三途 往生淨土
   </p>
   <p class="MsoPlainText" style="text-indent:24.0pt;">
    迴向現世者○○○病苦消除 消災免難 身心安康 共證菩提
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
