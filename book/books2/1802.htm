
<html>
<head>
<meta http-equiv=Content-Type content="text/html; charset=Big5">
<title>文殊師利發願經</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>文殊師利發願經<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>東晉天竺三藏佛陀跋陀羅譯<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>身口意清淨　除滅諸垢穢　一心恭敬禮　十方三世佛</p>
  <p class=MsoPlainText style='text-indent:24.0pt;'>普賢願力故　悉睹見諸佛　一一如來所　一切剎塵禮</p>
  <p class=MsoPlainText style='text-indent:24.0pt;'>於一微塵中　見一切諸佛　菩薩眾圍遶　法界塵亦然</p>
  <p class=MsoPlainText style='text-indent:24.0pt;'>以眾妙音聲　宣揚諸最勝　無量功德海　不可得窮盡</p>
  <p class=MsoPlainText style='text-indent:24.0pt;'>以普賢行力　無上眾供具　供養於十方　三世一切佛</p>
  <p class=MsoPlainText style='text-indent:24.0pt;'>以妙香華鬘　種種諸伎樂　一切妙莊嚴　普供養諸佛</p>
  <p class=MsoPlainText style='text-indent:24.0pt;'>我以貪恚癡　造一切惡行　身口意不善　悔過悉除滅</p>
  <p class=MsoPlainText style='text-indent:24.0pt;'>一切眾生福　諸聲聞緣覺　菩薩及諸佛　功德悉隨喜</p>
  <p class=MsoPlainText style='text-indent:24.0pt;'>十方一切佛　初成等正覺　我今悉勸請　轉無上法輪</p>
  <p class=MsoPlainText style='text-indent:24.0pt;'>示現涅槃者　合掌恭敬請　住一切塵劫　安樂諸群生</p>
  <p class=MsoPlainText style='text-indent:24.0pt;'>我所集功德　迴向施眾生　究竟菩薩行　逮無上菩提</p>
  <p class=MsoPlainText style='text-indent:24.0pt;'>悉供養過去　現在十方佛　願未來世尊　速成菩提道</p>
  <p class=MsoPlainText style='text-indent:24.0pt;'>普莊嚴十方　一切諸佛剎　如來坐道場　菩薩眾充滿</p>
  <p class=MsoPlainText style='text-indent:24.0pt;'>令十方眾生　除滅諸煩惱　深解真實義　常得安樂住</p>
  <p class=MsoPlainText style='text-indent:24.0pt;'>我修菩薩行　成就宿命智　除滅一切障　永盡無有餘</p>
  <p class=MsoPlainText style='text-indent:24.0pt;'>悉遠離生死　諸魔煩惱業　猶日處虛空　蓮花不著水</p>
  <p class=MsoPlainText style='text-indent:24.0pt;'>遍行遊十方　教化諸群生　除滅惡道苦　具足菩薩行</p>
  <p class=MsoPlainText style='text-indent:24.0pt;'>雖隨順世間　不捨菩薩道　盡未來際劫　具修普賢行</p>
  <p class=MsoPlainText style='text-indent:24.0pt;'>若有同行者　願常集一處　身口意善業　皆悉令同等</p>
  <p class=MsoPlainText style='text-indent:24.0pt;'>若遇善知識　開示普賢行　於此菩薩所　親近常不離</p>
  <p class=MsoPlainText style='text-indent:24.0pt;'>常見一切佛　菩薩眾圍繞　盡未來際劫　悉恭敬供養</p>
  <p class=MsoPlainText style='text-indent:24.0pt;'>守護諸佛法　讚歎菩薩行　盡未來劫修　究竟普賢道</p>
  <p class=MsoPlainText style='text-indent:24.0pt;'>雖在生死中　具無盡功德　智慧巧方便　諸三昧解脫</p>
  <p class=MsoPlainText style='text-indent:24.0pt;'>一一微塵中　見不思議剎　於一一剎中　見不思議佛</p>
  <p class=MsoPlainText style='text-indent:24.0pt;'>見如是十方　一切世界海　一一世界海　悉見諸佛海</p>
  <p class=MsoPlainText style='text-indent:24.0pt;'>於一言音中　具一切妙音　一一妙音中　具足最勝音</p>
  <p class=MsoPlainText style='text-indent:24.0pt;'>甚深智慧力　入無盡妙音　轉三世諸佛　清淨正法輪</p>
  <p class=MsoPlainText style='text-indent:24.0pt;'>一切未來劫　悉能作一念　三世一切劫　悉為一念際</p>
  <p class=MsoPlainText style='text-indent:24.0pt;'>一念中悉見　三世諸如來　亦普分別知　解脫及境界</p>
  <p class=MsoPlainText style='text-indent:24.0pt;'>於一微塵中　出三世淨剎　一切十方塵　莊嚴剎亦然</p>
  <p class=MsoPlainText style='text-indent:24.0pt;'>悉見未來佛　成道轉法輪　究竟佛事已　示現入涅槃</p>
  <p class=MsoPlainText style='text-indent:24.0pt;'>神力遍遊行　大乘力普門　慈力覆一切　行力功德滿</p>
  <p class=MsoPlainText style='text-indent:24.0pt;'>功德力清淨　智慧力無礙　三昧方便力　逮得菩提力</p>
  <p class=MsoPlainText style='text-indent:24.0pt;'>清淨善業力　除滅煩惱力　壞散諸魔力　具普賢行力</p>
  <p class=MsoPlainText style='text-indent:24.0pt;'>嚴淨佛剎海　度脫眾生海　分別諸業海　窮盡智慧海</p>
  <p class=MsoPlainText style='text-indent:24.0pt;'>清淨諸行海　滿足諸願海　悉見諸佛海　我於劫海行</p>
  <p class=MsoPlainText style='text-indent:24.0pt;'>三世諸佛行　及無量大願　我皆悉具足　普賢行成佛</p>
  <p class=MsoPlainText style='text-indent:24.0pt;'>普賢菩薩名　諸佛第一子　我善根迴向　願悉與彼同</p>
  <p class=MsoPlainText style='text-indent:24.0pt;'>身口意清淨　自在莊嚴剎　逮成等正覺　皆悉同普賢</p>
  <p class=MsoPlainText style='text-indent:24.0pt;'>如文殊師利　普賢菩薩行　我所有善根　迴向亦如是</p>
  <p class=MsoPlainText style='text-indent:24.0pt;'>三世諸如來　所歎迴向道　我迴向善根　成滿普賢行</p>
  <p class=MsoPlainText style='text-indent:24.0pt;'>願我命終時　除滅諸障礙　面見阿彌陀　往生安樂國</p>
  <p class=MsoPlainText style='text-indent:24.0pt;'>生彼佛國已　成滿諸大願　阿彌陀如來　現前授我記</p>
  <p class=MsoPlainText style='text-indent:24.0pt;'>嚴淨普賢行　滿足文殊願　盡未來際劫　究竟菩薩行</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>文殊師利發願經</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><font color="#FFFFFF" size="2"><font color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> 
</font></font>
<!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
