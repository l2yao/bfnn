<html>
 <head>
  <meta content="text/html; charset=utf-8" http-equiv="Content-Type"/>
  <title>
   讀印光大師文鈔記(中)
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW" link="blue" vlink="purple">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      讀印光大師文鈔記
      <span lang="EN-US">
       (中)
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     會性法師敬記
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a17">
      與陳錫周居士書
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a18">
      與心願居士書代友人作
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a19">
      與衛錦洲居士書
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a20">
      復泰順林介生居士書一節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a21">
      復泰順林介生居士書二節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a22">
      復泰順林枝芬居士書一
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a23">
      復泰順林枝芬居士書二
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a24">
      復永嘉某居士書昆季書節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a25">
      復永嘉某居士書一節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a26">
      復永嘉某居士書二節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a27">
      復永嘉某居士書三
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a28">
      復永嘉某居士書四節錄
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a17">
    </a>
    <span style="color:#333399">
     與陳錫周居士書
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這一篇，是念佛法門的綱要，必須細讀。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來出世，說法度生，原欲一切眾生直下了生脫死、親證無上覺道而已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    參閱妙法蓮華經方便品：佛為一大事因緣出現於世，為令眾生開示悟入佛之知見。可知此義。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      但以眾生根機不等，不能究竟暢佛本懷：只得隨順機宜循循善誘。大根則稱性直談，為說佛乘，令其即生圓證佛果，如：華嚴經之善財，法華經之龍女等。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    華嚴善財：見八十華嚴第六十卷至第八十卷——入法界品第三十九；四十華嚴卷四至四十。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善財童子於福城東，遇文殊師利而發菩提心，從此漸次南行，歷參五十三位善知識，最後參普賢菩薩，而入法界。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    法華龍女：見法華經卷四——提婆達多品第十二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊入海弘經，龍女以寶珠獻佛，即於南方燕垢世界，坐寶蓮華，成等正覺。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      次則為說菩薩乘，緣覺乘，聲聞乘，令其漸次修習，漸次證果。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    法華經云：「十方佛土中，唯有一乘法，無二、亦無三，除佛方便說。」說一佛乘，乃暢本懷；眾生根鈍，無已，乃方便說三，令得漸次證入也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又其次、則為說五戒、十善，令其不墮惡道，受人天身，漸種善根，隨其所種善根大小，將來於三乘法中，隨宿善力，發諸現行，或依菩薩乘，修六度萬行，而得親證法身；或依緣覺、聲聞乘，悟十二因緣及四諦法，而得斷惑證真。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    令修五戒十善，令其不墮惡道，更是方便中之方便，還是要修出世三乘，斷見思惑，證偏真涅槃，雖是「化城」，已勝人天多多，何況將來決趣「寶所」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此諸法門，雖則大小不同，頓漸各異；然一一皆須自己修習力深，斷惑證真，方可超出輪迴，了生脫死。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    是謂依自力修行，豎出三界，難行道。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若三界內見思二惑絲毫未盡，則生死根本未能斬斷，縱令定慧力深，依舊無由解脫。如三果聖人，尚生五不還天，經許多劫，方證四果。若證四果，則生死根本斷盡無餘。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    見思二惑：見惑八十八使，思惑八十一品，詳見四教儀集註卷四。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    斷見惑，證初果須陀洹：斷欲界九品思惑中前六品，證二果斯陀含；斷欲界思或九品盡，證三果阿那含，生五不還天；斷三界九地八十一品思惑盡，證四果阿羅漢。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五不還天：色界十八天：初禪三天，二禪三天，三禪三天，四禪九天——一無雲，二福生，三廣果，凡夫所居；四無想，外道修無想定者生此。五無煩，六；無熱，七善見，人善現，九色究竟，是謂五不還天，三果聖人所居，亦名五淨居天。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    無煩天，壽命一千大劫；無熱，二千大劫；善見，四干大劫；善現，八千大劫；色究竟，一萬六千大劫：故云「經許多劫」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然只是小果聲聞；尚須回己所證小果，趣向如來大道，於十方世界，乘願受生，廣行六度萬行，上求佛道，下化眾生，隨己功行深淺，或漸、或頓，以次證入十住、十行、十回向、十地、等覺、諸位。至等覺已，再破一品無明，證一分三德，便入妙覺位而成佛矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    圓教初住，即破一品無明，證一分三德（法身、般若、解脫）：從此歷十住、十行、十向、十地、等覺，而破四十一品無明：妙覺、則破四十二品無明盡，三德圓證，而成究竟佛果。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來一代時教，所說法門，雖則無量無邊，其證入地位，畢竟不能超越於此。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    約教而論斷證，總不出此。細讀天台四教儀、教觀綱宗，可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      雖禪宗直指人心、見性成佛，最為圓頓直捷；然見性成佛，乃約本有法身，不涉凡聖因果修證而論。若依修證地位而言，亦與教家了無異趣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    古德有謂：宗門之開悟——明心見性，與教下之大開圓解同。則開悟之後，仍須依解起行——水邊林下長養聖胎，故其修證則與教下無異。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      而末世之中，人根陋劣，知識鮮少，悟者尚難其人，何況實證？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今之習禪者，多在宗門語錄、公案上打轉：而又缺乏古時禪林之大冶洪爐可資鍛鍊，所以成就者希。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來知諸眾生、唯仗自力了脫之難，故於一切法門之外，特開念佛求生淨土一門；但能信願真切，即五逆十惡極重罪人，臨命終時，地獄相現，有善知識教以念佛，若能念佛十聲，或止數聲，或止一聲，亦得蒙佛慈力，接引往生。況彼修行世善，不作諸惡者乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    觀經云：「下品下生者：或有眾生，作不善業，五逆、十惡，具諸不善。如此愚人，應墮惡道，經歷多劫，受苦無窮。如此愚人，臨命終時，遇善知識，種種安慰，為說妙法，教令念佛。此人苦逼，不遑念佛，善友告言：「汝若不能念者，應稱無量壽佛。」如是至心，令聲不絕，具足十念，稱『南無阿彌陀佛』。稱佛名故，於念念中，除八十億劫生死之罪。命終之時，見金蓮華猶如日輪，住其人前。於一念頃，即得往生極樂世界……」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若是精修梵行，禪定力深，則往生品位更高，見佛聞法最速。即大徹大悟，斷惑證真之人，亦須回向往生，以期圓證法身，速成佛果。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    所以華嚴會上，最後、普賢菩薩，說十大願王，導華藏海眾，同生極樂也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      其餘法門，小法則大根不須修，大法則小根不能修。唯茲淨土一門，三根普被，利鈍全收：上之則觀音、勢至、文殊、普賢，不能超出其外；下之則五逆、十惡、阿鼻種性，亦可預入其中。使如來不開此法，則末世眾生，欲即生了生脫死，便絕無企望矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    經云：末世億億人修行，罕一成道；惟依念佛，可得度脫。可知、末世眾生，若無念佛法門，焉能出苦！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然此法門如是廣大，而其修法又極簡易，由此之故，非宿有淨土善根者，便難諦信無疑。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今時有不信此念佛法門者，就是沒有淨土善根的人。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      不但凡夫不信，二乘猶多疑之：不但二乘不信，權位菩薩猶或疑之；唯大乘深位菩薩，方能徹底了當，諦信無疑。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蕅益大師曰：「淨土法門，三根普攝，絕待圓融，不可思議 
    ，圓收圓超一切法門，甚深難信；非第一智慧，不能直下無疑。」（彌陀要解）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      能於此法深生信心，雖是具縛凡夫，其種性已超二乘之上。喻如太子墮地，貴壓群臣：雖其才德未立，而仗王力故，感如此報。修淨土人，亦復如是。由以信願持佛名號，即能以凡夫心，投佛覺海，故得潛通佛智，暗合道妙也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「太子墮地，貴壓群臣」，謂剛出生的太子，其尊貴已超過群臣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      欲說淨土修法，若不略陳諸法仗自力了脫之難，此法仗佛力往生之易，則不是疑法，便是疑自。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    慈雲懺主撰「往生淨土決疑行願二門」的決疑門中，明三種疑：一、疑師，二、疑法，三、疑自。欲明疑法、疑自之義，請閱決疑門便知。見淨土十要。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若有絲毫疑心，則因疑成障，莫道不修，修亦不得究竟實益也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    慈雲懺主云：「疑為信障，世間小善尚不能成，況菩提大道乎？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      由是言之，信之一法，可不急急講求，以期深造其極乎哉。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「信為道源功德母」；「佛法大海，信為能入」：五根五力，信為第一：七聖法財，信亦第一；「無信不足啟願」；宜急講求，以造其極！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所言信者：須信娑婆實實是苦，極樂實實是樂。娑婆之苦，無量無邊；總而言之，不出八苦。所謂：生、老、病、死、愛別離、怨憎會、求不得、五陰熾盛。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    八苦之義，大體可知：茲錄省庵大師八苦詩，讀此詩，同時可以體會到：娑婆之極苦，極樂之至樂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    八苦詩
    <span>
    </span>
    生苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    業風吹識入胞胎
    <span>
    </span>
    獄戶深藏實可哀
   </p>
   <p class="MsoPlainText" style="text-indent:24.0pt;">
    每遇飢虛倒懸下
    <span>
    </span>
    頻驚粗食壓山來
   </p>
   <p class="MsoPlainText" style="text-indent:24.0pt;">
    聲聞到此心猶昧
    <span>
    </span>
    菩薩於中慧未開
   </p>
   <p class="MsoPlainText" style="text-indent:24.0pt;">
    誓割愛緣生極樂
    <span>
    </span>
    華中產取玉嬰孩
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    老苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    萬事輸人已退藏
    <span>
    </span>
    形骸自愧少康莊
   </p>
   <p class="MsoPlainText" style="text-indent:24.0pt;">
    朱顏一去杳無跡
    <span>
    </span>
    華髮新來漸有霜
   </p>
   <p class="MsoPlainText" style="text-indent:24.0pt;">
    流淚暗思童稚樂
    <span>
    </span>
    見人空話壯年強
   </p>
   <p class="MsoPlainText" style="text-indent:24.0pt;">
    寧知淨土春長在
    <span>
    </span>
    不使身心晝夜忙
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    病苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四大因時偶暫乖
    <span>
    </span>
    此身無計可安排
   </p>
   <p class="MsoPlainText" style="text-indent:24.0pt;">
    殘燈留影不成夢
    <span>
    </span>
    夜雨滴愁空滿街
   </p>
   <p class="MsoPlainText" style="text-indent:24.0pt;">
    自昔歡娛何處去
    <span>
    </span>
    只今苦痛有誰懷
   </p>
   <p class="MsoPlainText" style="text-indent:24.0pt;">
    豈知極樂清虛體
    <span>
    </span>
    自在遊行白玉階
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    死苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    識神將盡忽無常
    <span>
    </span>
    四大分離難主張
   </p>
   <p class="MsoPlainText" style="text-indent:24.0pt;">
    脫殼生龜真痛絕
    <span>
    </span>
    落湯螃蟹漫慞惶
   </p>
   <p class="MsoPlainText" style="text-indent:24.0pt;">
    甘心獄戶為囚侶
    <span>
    </span>
    束手幽關事鬼王
   </p>
   <p class="MsoPlainText" style="text-indent:24.0pt;">
    何似華開親見佛
    <span>
    </span>
    無生無滅壽難量
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    愛別離苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    生離死別最堪傷
    <span>
    </span>
    每語令人欲斷腸
   </p>
   <p class="MsoPlainText" style="text-indent:24.0pt;">
    虞氏帳中辭項羽
    <span>
    </span>
    明妃馬上謝君王
   </p>
   <p class="MsoPlainText" style="text-indent:24.0pt;">
    淚深江海猶嫌淺
    <span>
    </span>
    恨遠乾坤未是長
   </p>
   <p class="MsoPlainText" style="text-indent:24.0pt;">
    諸上善人俱會處
    <span>
    </span>
    願教曠劫莫分張
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    怨憎會苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    苦事人情皆欲避
    <span>
    </span>
    誰知夙業自相招
   </p>
   <p class="MsoPlainText" style="text-indent:24.0pt;">
    有錢難買閻翁赦
    <span>
    </span>
    無計能求獄卒饒
   </p>
   <p class="MsoPlainText" style="text-indent:24.0pt;">
    兵敗張巡思作鬼
    <span>
    </span>
    身亡蕭氏願為貓
   </p>
   <p class="MsoPlainText" style="text-indent:24.0pt;">
    何時得預蓮池會
    <span>
    </span>
    積劫冤讎好共消
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    求不得苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    窮達由來有夙因
    <span>
    </span>
    轉生希望轉因循
   </p>
   <p class="MsoPlainText" style="text-indent:24.0pt;">
    揚帆屢見沈舟客
    <span>
    </span>
    挂榜偏傷落第人
   </p>
   <p class="MsoPlainText" style="text-indent:24.0pt;">
    畢世耕耘難果腹
    <span>
    </span>
    頻年紡織尚懸鶉
   </p>
   <p class="MsoPlainText" style="text-indent:24.0pt;">
    樂邦衣食天然好
    <span>
    </span>
    不用區區更苦辛
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五陰熾盛苦
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    逼迫身心苦事多
    <span>
    </span>
    哀聲無地可號呼
   </p>
   <p class="MsoPlainText" style="text-indent:24.0pt;">
    肝腸斷處情難斷
    <span>
    </span>
    血淚枯時恨未枯
   </p>
   <p class="MsoPlainText" style="text-indent:24.0pt;">
    臨海廿年持使節
    <span>
    </span>
    過關一夜白頭顱
   </p>
   <p class="MsoPlainText" style="text-indent:24.0pt;">
    何當淨土修禪觀
    <span>
    </span>
    寂照同時離有無
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ——見省庵大師語錄卷下。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此八種苦，貴極一時，賤至乞丐，各皆有之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      前七種，是過去世所感之果，諦思自知，不須詳說，說則太費筆墨。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      第八、五陰熾盛苦，乃現在起心動念，及動作云為，乃未來得苦之因。因果牽連，相續不斷，從劫至劫，莫能解脫。五陰者，即：色、受、想、行、識也。色、即所感業報之身；受、想、行、識，即觸境所起幻妄之心：由此幻妄身心等法，於六塵境，起：惑、造業，如火熾然，不能止息故名熾盛也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五陰盛苦，較難了解。道源老法師，在「佛堂講話」中，有很好的解釋，淺顯易懂。茲照錄如下：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    『第八「五陰熾盛苦」：「五陰」是色、受、想、行、識。「色陰」是身，「受想行識」四陰是心，簡單講一句，這是身心之苦。我對於此苦，另有一種很淺顯的解釋，叫做「健康苦」。世上的人，大多不知道有苦，若對他說「生苦」，他說生時我不知道。若對他說「老苦」，他說我現在還沒老。若對他說「病苦」，他說我從來沒有害過病。若對他說「死苦」，他說死還未到。若對他說「愛別離苦」，他說我的家眷團聚沒有別離。若對他說「怨憎會苦」，他說我沒有怨恨憎惡的人。若對他說「求不得苦」，他說戎凡事都很如意。如此說來，這種人就沒有苦了嗎？有的，有的是「五陰熾盛苦」。我們試看，現在社會上的凶殺案、搶盜案、姦婬案，真是太多了！為什麼有這種案件發生呢？因為有一般人的身心太健康了。他們受了心理上的支配，生理上的衝動，坐臥不安，無事生非，所以饞造出許多殺盜婬的罪業來。他們的身心不能安寧，好像給火燒著似的，故曰：「五陰熾盛苦」。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又、陰者，蓋覆義，音義與蔭同。由此五法，蓋覆真性，不能顯現；如濃雲蔽日，雖杲日光輝，了無所損；而由雲蔽故，不蒙其照。凡夫未斷惑業，被此五法障蔽，性天慧日，不能顯現，亦復如是。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此釋『陰』義。舊譯作五陰。亦譯作「五眾」，如法華經譬喻品「五眾之生滅」，此五眾即五陰。新譯作五蘊，般若心經「照見五蘊皆空」。除、蓋覆義。蘊、積聚義。若二義合釋，則更為明顯：由積聚五法，蓋覆其性，致令其性埋沒於五蘊山中；正所謂：「五蘊身中有真佛，無奈人人不自識」！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此第八苦，乃一切諸苦之本。修道之人，禪定力深，於六塵境界，了無執著，不起憎愛，從此加功用行，進證無生，則惑業淨盡，斬斷生死根本矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    金剛經云：「不應住色生心，不應住聲、香、味、觸、法生心；應無所住而生其心。」又云：「不應住色生心，不應住聲香味觸法生心；應生無所住心。」無所住、即無執著。若能如是，則生死可了。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然此功夫，大不容易，末世之中，得者實難。故須專修淨業，求生極樂，仗佛慈力，往生西方。既得往生，則蓮花化生，無有生苦：純童男相，壽等虛空，身無災變，老、病、死等，名尚不聞，況有其實？追隨聖眾，親侍彌陀，水、鳥、樹林，皆演法音，隨己根性，由聞而證；親尚了不可得，何況有怨？思衣得衣，思食得食；樓閣堂舍，皆七寶所成，不假人力，唯是化作；則翻娑婆之七苦，以成七樂。至於身則有大神通，有大威力，不離當處，便能於一念中，普於十方諸佛世界，作諸佛事，上求下化：心則有大智慧，有大辯才，於一法中，遍知諸法實相，隨機說法，無有錯謬，雖說世諦語言，皆契實相妙理，無五陰熾盛之苦，享身心寂滅之樂；故經云：「無有眾苦，但受諸樂，故名極樂」也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    圓瑛法師曰：「以娑婆之極苦，對彼西方極樂，二土較量，令知勝劣，而生欣厭。如八苦者，則：彼國眾生，但受蓮華化生之樂，而無胎獄生苦：但受相好具足之樂，而無衰朽老苦：但受自在宴安之樂，而無痛患病苦：但受壽命無量之樂，而無分段死苦：但受海會相聚之樂，而無愛別離苦：但受上善俱會之樂，而無怨憎會苦：但受所欲如意之樂，而無求不得苦：但受觀照蘊空之樂，而無五陰熾盛之苦。二土對較，苦樂懸殊，淨穢自分，取捨宜定。」（見阿彌陀經講義）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      娑婆之苦，苦不可言；極樂之樂，樂莫能喻。深信佛言，了無疑惑，方名真信。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    中峰大師曰：「淨土之為教：仰承阿彌陀佛四十八大願力，攝取十方一切眾生，凡具信心者，皆得往生。信者：信有西方淨土；信有阿彌陀佛攝取眾生之事；我等眾生，信有往生之分……如是信者，是為真信。」（見三時繫念佛事）「信」義，淨宗典籍皆有說明，彌陀要解明宗中，詳明信願行義，宜參閱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      切不可以凡夫、外道知見，妄生猜度，謂：淨土種種不思議勝妙莊嚴，皆屬寓言，譬喻心法，非有實境。若有此種邪知謬見，便失往生淨土實益，其害甚大，不可不知。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今時的邪知謬見更多了！不便一一細述。但總不出以凡情測聖境耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      既知娑婆是苦，極樂是樂，應發切實誓願：願離娑婆苦，願得極樂樂。其願之切，當如墮廁坑之急求出離：又如繫牢獄之切念家鄉。己力不能自出，必求有大勢力者提拔令出。娑婆世界，一切眾生，於逆順境，起貪瞋癡，造殺盜淫，穢污本有妙覺明心，乃無底之廁坑。既造惡業，必受惡報，久經長劫，輪迴六道，乃不赦之牢獄。阿彌陀佛，於往劫中，發四十八願，度脫眾生，有一願云：「若有眾生，聞我名號，求生我國，乃至十念，若不生者，不取正覺」。阿彌陀佛，誓願度生，若眾生不求接引，佛亦無可奈何！倘志心稱名，誓求出離娑婆者，無一不蒙垂慈攝受也。阿彌陀佛有大勢力，能拔娑婆無底廁坑、不赦牢獄之人，直下出離其中，悉皆安置於極樂本有家鄉，令其入佛境界，同佛受用也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    明淨穢而令生欣厭，求生西方之願，才能真切，故以廁坑、 
    牢獄譬此土，必須急求出離。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「有一願」，即第十八願。文云：「設我得佛，十方眾生，至心信樂，欲生我國，乃至十念，若不生者，不取正覺！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛度有緣人，無緣不能度。不求生者，如能強度，則世間眾生早已度盡矣。故云：「眾生不求接引，佛亦無可奈何」！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「安置於極樂本有家鄉」：古人有偈云：「引開大路透西方，西方本是我家鄉，家鄉望子回心轉，轉見初生一老娘」。以「老娘」喻接引導師。又有偈云：「西方步步踏蓮華，指路開門謝釋迦，三復叮嚀無別囑，一心念佛早歸家」。皆以西方極樂為本有家鄉，至為親切，我等皆是「窮子」，人已捨「父」逃逝矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      欲生西方，最初須有真信切願；若無真信切願，縱有修行，不能與佛感應道交，只得人天福報，及作未來得度之因而已。若信願具足，則萬不漏一；永明所謂「萬修萬人去」者，指信願具足者言也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    永明禪師禪淨四料簡云：「無禪有淨土，萬修萬人去：但得見彌陀，何愁不開悟」。——明信願竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      既有真信切願，當修念佛正行。以信願為先導，念佛為正行。信、願、行三，乃念佛法門宗要。有行無信願，不能往生；有信願無行，亦不能往生。信願行三，具足無缺，決定往生。「得生與否，全由信願之有無：品位高下，全由持名之深淺」。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    道源長老云：「蕅益大師說：「得生與否，端憑信願之有無，品位高下，全由持名之深淺」。我們在這兩句話中，就可以知道，西方得生或不得生，但看有沒有信願。換句話說，只要有信有願，無論念佛多少，西方一定得生。足見信願二字，是何等重要了！」（佛堂講話一）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      言念佛正行者：各隨自己身分而立，不可定執一法。如其身無事累，因當從朝至暮，從暮至朝，行住坐臥，語默動靜，穿衣、吃飯，大小便利，一切時，一切處，令此一句洪名聖號，不離心口。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六字洪名，不離心口；淨業行人，應當如是。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若盥漱清淨，衣冠整齊，及地方清潔，則或聲或默，皆無不可。若睡眠及裸露、澡浴、大小便時，及至穢污不潔之處，只可默念，不宜出聲。默念功德一樣，出聲便不恭敬。勿謂此等時處念不得佛，須知此等時處，出不得聲耳。又、睡若出聲，非唯不恭，且致傷氣，不可不知。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    以上指示日常念佛，下文開示早晚定課。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      雖則長時念佛，無有間斷；須於晨朝向佛禮拜畢，先念阿彌陀經一遍，往生咒三遍畢，即念讚佛偈——即阿彌陀佛身金色偈，念倡畢，念南無西方極樂世界大慈大悲阿彌陀佛，隨即但念南無阿彌陀佛六字，或一千聲，或五百聲，當圍繞念，若不便繞，或跪、或坐、或立、皆可。念至將畢，歸位，跪念觀音、勢至、清淨大海眾菩薩，各三稱，然後念淨土文，發願回向往生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「淨土文」，通常是指朝暮課誦中「一心皈命極樂世界阿彌陀佛」乃至「廣度眾生，滿菩提願」文，是宋、慈雲懺主作。全文一六四字。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      念淨土文者，令依文義而發心也。若心不依文而發，則成徒設虛文，不得實益矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    念回向偈等，皆當依文發心，才能得益。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      淨土文畢，念三皈依，禮拜而退。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一堂功課，至此結束。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此為朝時功課。暮亦如之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    修淨土者，早晚功課皆當如是。從發心日起，盡此一生，不令間斷。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若欲多多禮拜者，或在念佛歸位之時，則禮若干拜佛外，九稱菩薩，即作九禮，禮畢，即發願回向。或在功課念畢禮拜，隨己之便，皆無不可。但須懇切至誠，不可潦草粗率。蒲團不可過高，高則便不恭敬。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    禮佛須五體投地，所謂「拜如山倒，起似雲昇」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下為最忙的人示十念法：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若或事務多端，略無閑瑕，當於晨朝盥漱畢，有佛則禮佛三拜，正身合掌，念南無阿彌陀佛，盡一口氣為一念，念至十口氣，即念小淨土文，或但念「願生西方淨土中」四句偈，念畢，禮佛三拜而退。若無佛，即向西問訊。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「小淨土文」，諒即指前文所說之淨土文；以朝暮課誦本中，此文之後，有「願生西方淨土中」四句偈，故云「但念」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      照上念法而念，此名十念法門，乃宋、慈雲懺主，為王臣政務繁劇，無暇修持者所立也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    慈雲懺主：法號遵式，字知白。台州寧海葉氏子。深通台教。常修懺法，積勞嘔血，感觀音而疾愈。臨終念佛坐脫，時年六十有九。師生于宋太祖乾德二年（九六四），寂於宋仁宗明道元年（西紀一０三二）。事蹟詳見淨土聖賢錄卷三。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何以令盡一口氣念？以眾生心散，又無暇專念，如此念時，借氣攝心，心自不散。然須隨氣長短，不可強使多念，強則傷氣。又止可十念，不可二十三十，多亦傷氣。以散心念佛，難得往生，此法能令心歸一處，一心念佛，決定往生。念數雖少，功德頗深。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    借氣攝心，既有大益，極忙人固可行，就是通常修淨業者，亦不妨依行之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      極閑極忙，既各有法；則半閑半忙者，自可斟酌其間，而為修持法則也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    依此法則，訂定早晚功課；平時，則憶念佛號，勿令忘失；久而久之，自能心佛打成一片。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又、念佛之人，必須事事常存忠恕，心心提防過愆。知過必改，見義必為，方與佛合。如是之人，決定往生。若不如是，則與佛相反，決難感通。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸惡莫作，眾善奉行，方與佛合。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又，舉凡禮拜、讀誦大乘經典，及作一切於世於人有益之事，悉皆以此回向西方。不可唯以念佛回向西方，其餘功德，另去回向世間福報，則念不歸一，便難往生。須知：真能念佛，不求世間福報，而自得世間福報（如長壽、無病，家門清泰，子孫發達，諸緣如意，萬事吉祥等。）。若求世間福報，不肯回向往生，則所得世間福報，反而下劣；而心不專一，往生便難決定矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    弘一大師「淨宗問辨」中明念佛人現生利益，有：瞽目重明，沉痾頓愈，冤鬼不侵，危難得免等。（見弘一大師講演錄）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此念佛法門，一代時教大乘經典，盡皆讚揚。小乘經中，絕不提起。有不通教理者，斥為小乘，乃無知邪說，不可聽從。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、小乘教典中，不說他方佛土；二、往生極樂，必須發菩提心：故知淨土法門，決非小乘。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又、乩壇所說，多屬靈鬼依託當人之智識而作，若說世間道理，則是者尚多；若說佛法，則非己所知，妄造謠言。如金剛經直解後，所咐之「先天古佛」寶號，乃滅人慧命，瞎人正眼，極惡無比之魔話。以此施人，罪過無量矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    印祖文鈔續編、復江景春居士書曰：「扶乩，乃靈鬼作用。其言某佛、某菩薩、某仙，皆假冒其名。真仙，或偶爾應機，恐千百不得其一，況佛菩薩乎？」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ——與陳錫周居士書竟
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     （附）關于小淨土文的字數問題
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    筆者在前面二七七頁「讀印光大師文鈔記」中，曾提及慈雲懺主所作的淨土文的字數：「全文一六四字」；後來有人問：據今時流通的「課誦本」，只有一五六字。「一六四字」，是否錯誤？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    據當今流通課誦本中的「一心皈命」淨土文，實是一五六」；字，沒錯。筆者的「一六四字」，是據台灣光復前的瑞成版課誦本算的，也沒錯。為啥會多八個字呢？因為末後「廣度眾生滿菩提願」兩句是「重句」讀的，即：「廣度眾生，滿菩提願：廣度眾生，滿菩提願！」後面還有「願生西方淨土中」的四句偈，才接「十方三世一切佛」等三句。從前獅山元光寺的晚課都是這樣念的。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    查「禪門日誦」（俗稱「大課誦本」）的淨土文，與四十年前瑞成版課誦本全同，瑞成本可能是依「禪門日誦」。而雲棲「諸經日誦」亦同，僅略去「願生西方」偈而已。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今時的課誦本，可能是據「靈岩山寺念誦儀規」，以儀規中「廣度」二句不重讀，即接「十方三世」三句。再查慈雲懺主原本，亦只「一五六字」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a18">
    </a>
    <span style="color:#333399">
     與心願居士書（代友人作）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「心願」、應是法名。書中發揮心願之義，令其顧名思義，解行並進也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      心者、一身之主，萬法之宗。順之則速成菩提，逆之則永沈生死。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「順」謂背塵合覺，「逆」謂「背覺合塵」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      一切眾生，遂背本心，隨逐妄境，起貪填癡，造殺盜淫，輪迴於大道之中，汩沒於三界之內，久經長劫，莫能出離。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「本心」、即本具真心，自性清淨心。隨逐妄境等，即起或、造業、受諸苦報。此明從無始來，背覺合塵。以下明從今學佛，背塵合覺。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      汝既發心歸依三寶，為佛弟子，須發菩薩四宏誓願，自利利他。四宏誓願者，即：「眾生無邊誓願度，煩惱無盡誓願斷，法門無量誓願學，佛道無上誓願成」也。須知：此四宏誓願，乃三世一切諸佛誓願之本：汝於日用舉心動念，須令與此相合：若與合者，擴充令其圓滿；若不合者，斷除令其淨盡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四宏誓願，稍懂佛法者，多能背誦：但日用則罕能相合。解脫道論云：「諸有作為，必先觀察：吾斯行者，為於淨戒有違犯否？為於善法有虧損否？為於他人有損害否？為於自心有不淨否？如斯觀察，諸過皆無，然後加行，行令究竟。設異此者，即制止心身，令不復為。」若能時時如此用心，庶幾近於四宏誓願。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然欲利他，先須自利；若非自己先出生死，何能使彼生死眾生？譬如溺於海者，不能救海中沉溺之人。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大智度論曰：「……自不能度，安能度人？如人乘船，中流壞敗，欲度他人，反自沒水！又如少湯投大冰池，雖消少處，反更成冰。」（卷二九）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來所說了生死法，無量無邊；唯淨土一法，下手易而成功高，用力少而得效速。若欲即生了辦，捨此末由。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    淨土法門，是「當生成就之佛法」，急須進修，切勿錯過。親到寶山空回手，一失人身萬劫難！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所謂淨土者：即生信、發願、念阿彌陀佛，求生西方極樂世界也。果能信願真切，一心念佛，至臨命終時，決定蒙佛接引往生彼國。既得往生，則俯謝凡質，高預聖流，見佛聞法，證無生忍；神通、智慧，不可思議。然後乘本願輪，迴入娑婆，種種方便，度脫眾生；如觀世音菩薩，應以何身得度者，即現何身而為說法：普令一切眾生，同出生死，同成佛道，方可圓證自己本具之妙真如心：方可究竟契合菩薩四宏誓願，與阿彌陀佛四十八願，及普賢菩薩十大願王也已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    普賢行願偈曰：「我既往生彼國已，現前成就此大願，一切圓滿盡無餘，利樂一切眾生界」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      心願之義，如是，如是。若能顧名思議，身體力行，可謂超格丈夫，火婼炸堙A如來真子，大士嫡孫矣，勉之，勉之！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    優婆塞戒經云：「出家菩薩立如是願，是不為難；在家菩薩，立如是願，是乃為難。何以故？在家菩薩，多惡因緣所纏繞故」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a19">
    </a>
    <span style="color:#333399">
     與衛錦洲居士書（因鄰火延燒，物、屋一空，其妻驚駭病故，遂心神迷悶，如醉、如狂）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世間不如意事常八九，難免遭遇逆境。熟讀此篇，心地釋然。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      法華經云：「三界無安，猶如火宅，眾苦充滿，其可怖畏！」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    見法華經卷二、譬喻品第三、偈頌中。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      天之所以成就人者，有苦、有樂，有逆、有順，有禍、有福，本無一定，唯在當人具通方眼，善體天心，則無苦非樂，無逆非順，無禍非福矣。是以君子樂天知命，上不怨天，下不尤人，隨遇而安，無往而不自在逍遙也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    樂天知命：謂順應天命而自樂也。易、繫辭上：樂天知命，故不憂。疏：順天施化，是歡樂於天；識物始終，是自知性命；任自然之理，故不憂也。（中文大辭典）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    不怨天不尤人：謂不懷恨於天，不責怪於人也。論語、憲問：子曰：不怨天，不尤人。注：君子不用於世，而不怨天；人不知己，亦不尤人。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所以素富貴行乎富貴，（素者、現在也。行者、優游自得之意。富則周濟貧窮，貴則致君澤民。盡其富貴之分，是之謂「素富貴行乎富貴」也。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      素貧賤行乎貧賤，（若家無餘財，身未出仕，則守乎貧賤之節，不敢妄為。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      素夷狄行乎夷狄，（若盡忠被讒，貶之遠方，如雲、貴、兩廣、黑龍江等，則心平氣和，不怨君上，不恨讒人，若自己就是彼地之人一樣。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      素患難行乎患難。（或者不但遠貶，且加之以刑，輕則楚打監牢，重則斬首分尸，或至滅門，仍然不怨君上、不恨奸黨，若自己應該如此一樣。人與之患難，尚然如是，何況天降之患難，豈有怨恨者乎？如是之人，則人愛之，天護之，或在此生，或在後世，或在子孫，決定有無窮之福報，以酬其德矣。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此「素富貴」等四句，出「中庸」。茲錄原文如下：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「君子素其位而行，不願乎其外。素富貴、行乎富貴，素貧賤、行乎貧賤，素夷狄、行乎夷狄，素患難、行乎患難；君子無入而不自得焉。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    中庸新解，釋曰：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「素、是「現在」的意思。君子做人，在怎樣的地位，就怎樣法，不希望做地位以外的事。在富貴的地位，就照富貴的地位去做人；在貧賤的地位，就照貧賤的地位去做人：就是在夷狹的地位，也就照夷狹的地位去做人；在患難的地位，也照患難的地位去做人。君子不論在什麼地位，都是隨遇而安，悠然自得，不作非分之望，所以能『無入而不自得焉』。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      居士雖有好善之資，未明儒佛至理，以故一遇逆境，便發狂亂耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    凡夫總是「心隨境轉」，所以碰到逆境，難免發狂。楞嚴經說：「若能轉物，即同如來」矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      今諭之曰：世間最博厚高明者，莫過天地日月；而日中則昃，月盈則食，高岸為谷，深谷為陵，滄海變桑田，桑田成滄海。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    滄海桑田：喻世事變遂之巨。神仙傳：麻姑謂王方平曰：「接侍以來，已見東海三為桑田；向到蓬萊水淺，淺於往者會時略半也，豈將復還為陵陸乎？」。書言故事、地理類：「山河改轉，曰：滄海桑田。」精註雅俗故事讀本、土、地輿：「滄海桑田，謂世事之多變」。（中文大辭典五）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      古今最道高德備者，莫過孔子，而且絕糧於陳，被圍於匡；周遊列國，卒無所遇；只有一子，年才五十，即便死亡；幸有一孫，得綿世系。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    綱鑑一：「壬子，（周敬王）三十一年（西紀前四八九），春，孔子自蔡如葉（楚邑），楚子（昭王）遣使來聘孔子。」紀：「楚子聞孔子在陳蔡之間，使人聘孔子。陳蔡大夫謀曰：「孔子用於楚，則陳蔡危矣！」相與發徒，圍之於野，不得行，絕糧。使子貢至楚，楚子興師迎孔子，然後得行。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    被圍於匡：史記四七：「（孔子）將適陳，過匡，顏刻為樸，以其策指之曰：「昔吾入此，由彼缺也。」匡人聞之，以為魯之陽虎，陽虎嘗暴匡人，匡人於是遂止孔子，孔子狀類陽虎，拘焉五日。」索隱：「匡、宋邑也。」正義：琴操云：「孔子到匡郭外，顏刻舉策指匡穿垣曰：『往與陽貨正從此入。』匡人聞其言，告君曰：『往者陽貨今復來。』乃率眾圍孔子數日，乃和琴 
    而歌，音曲甚哀，有暴風擊軍士僵仆，於是匡人有知孔子聖人，自解也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    史記：「孔子生鯉，字伯魚。伯魚年五十，先孔子死。伯魚生伋，字子思，年六十二，嘗困於宋。子思作中庸」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      降此而下：顏淵短命，冉伯牛亦短命；子夏喪明，左邱明亦喪明。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    顏回，字子淵，少孔子三十歲。年二十九，髮盡自。蚤死（年三十二）。（史記六七）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    冉耕：字伯牛，孔子以為有德行。伯牛有惡疾，孔子往問之，自牖執其手，曰：『命也夫！斯人也，而有斯疾，命也夫！』（史記六七）——案：史記缺載年歲，逝時幾歲，無從查考。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    卜商，字子夏。少孔子四十四歲。孔子既沒，子夏居西河教授，為魏文侯師。其子死，哭之失明。（史記六七）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    左丘明：春秋、魯太史。孔子作春秋，左丘明述其意而作傳，曰「左氏春秋」。後人因其失明，稱為「盲左」。（人名辭典）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      屈原沈江，（屈原盡忠被讓，後以懷王被秦所留，不勝憂憤，而力無能為，五月五日，沈於汩羅江中。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    屈原：戰國楚人。名平，號靈均。博聞強記，文辭雅麗，為後世詞賦之祖。仕楚為三閭大夫。懷王重其才，靳尚輩，譖而疏之，乃作「離騷」，冀王感悟。頃襄王時復用讒，謫原於江南，原作「漁父」諸篇以見志，於五月五日，自沈汩羅而死。（人名辭典）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    綱鑑一：秦伐楚，取八城，秦（昭襄）王乃遺楚（懷）王書曰：「寡人願與君王會武關，面相約，結盟而去。」楚王欲往，恐見欺：欲不枉，恐秦怒。昭睢（楚之族）屈平（字原）曰：「毋行，而發兵守之耳。秦，虎狼也，有并諸侯之心，不可信也。」王稚子（名）子蘭勸王行，王乃入秦，秦王令一將軍詐為王，伏兵武關，劫之與西，遂留之。時楚太子橫方質於齊，昭睢詐赴（告喪也。俗作訃）於齊，齊王歸楚太子，楚人立之（是為頃襄王）。初，屈平為懷王左徒（官名。猶後左右拾遺）志潔行廉，明於治體，王甚任之。後以讒見疏……其後，子蘭又譖之於頃襄王，王怒，遷之於江南，原遂懷石自投汩羅（江名。在今湖南省湘陰縣北）以死。（時周赦王十六年（西紀前二九九）壬戈、五月五日。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      子路作醢。（臨、音海，肉醬也。子路仕衛，衛蒯聵與其子輒爭國，子路死於其難，遂被敵兵斬作肉醬。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    仲由，字子路，一字季路。孔子弟子。性好勇，喜聞過。事親孝，嘗為親百里負米。有政事才，袖仕魯，後仕衛，為孔悝邑宰，孔悝母伯姬與豎良夫謀立太子蒯瞶，迫孔悝盟而劫出公，出公奔，子路將入，子羔止之，子路曰：食焉不避其難。遂入。蒯瞶使人攻子路，以戈擊之，斷纓，子路曰：君子死，冠不免。結纓而死。（中國人名辭典）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      天地日月，猶不能令其常然不變；大聖大賢，亦不能令其有順無逆。唯其樂天知命，故所遇無不安樂也。而且千百世後，自天子以至庶人，無不景仰。以當時現境論之，似乎非福；以道傳後世論之，則福孰有過於此者？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此總結上文。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      人生世間，千思萬算，種種作為，究到極處，不過為養身口、遺子孫而已。然、身則粗布亦可遮體，何必稜羅綢緞？口則菜羹儘可過飯，何必魚肉海味？子孫、則或讀書，或耕田，或為商賈，自可養身，何必富有百萬？且古今為子孫謀萬世之富貴者，莫過秦始皇：吞并六國，焚書坑儒，收天下兵器以鑄大鐘，無非欲愚弱其民，不能起事。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    秦始皇：姓嬴，名政。莊襄王之子。西紀前二四六年登位，時年十三歲。十七年滅韓，十九年滅趙，廿二年滅魏，廿四年滅楚，廿五年滅燕，廿六年滅齊，全國統一於奏，定皇帝稱號。收天下兵器，銷以為鐘、鑢、金人，置宮庭中。卅四年，燒詩書百家語。三十七年（西紀前二一０年）七月，東巡至沙邱而崩，時年五十歲。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      誰知陳涉一起，群雄并作。一統之後，不上十二三年，便致身死國滅，子孫盡遭屠戮，直同斬草除根，靡有子遺！是欲令子孫安樂者，反使其速得死亡也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    西紀前二０九年，秦二世胡亥元年，陽城人陳勝（姓陳名勝，字涉）、陽夏人吳廣起兵，劉邦、項梁等應之。故云「群雄并作」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    始皇於二十六年統一全國，三十七年死於沙邱，前後不過十二年。胡亥三年，趙高弒之，而立子嬰。次年，項羽入關，殺子嬰，掘始皇冢。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      漢獻帝時，曹操為丞相，專其威權，凡所作為，無非弱君勢，重己權，欲令自身一死，子便為帝。及至已死，曹丕便纂；而且尸猶未殮，丕即移其嬪妾，納於己宮。死後永墮惡道。歷千四百餘年，至清乾隆間，蘇州有人殺褚，出其肺肝，上有「曹操」二字，鄰有一人見之，生大恐怖，隨即出家，法名「佛安」，一心念佛，遂得往生西方。事載淨土聖賢錢。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    淨土聖賢錄卷六：「佛安，字誓願，蘇州人。年三十餘，鄰家殺豬，出其腑，有文，曰「曹操」。翟然發心，投上津橋天竺庵為僧……以念佛為課……乾隆四十一年（西紀一七七六）二月，有疾，遣徒往獅林寺請僧禮淨土懺三日，演瑜伽燄口一壇。期滿，明日，設齋筵，召客為別，稱佛名，其徒和之。香三灶。日午，曰：「行矣」。端坐而逝。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夫曹操費盡心機，為子孫謀，雖作皇帝，止得四十五年，國便滅亡。而且日與西蜀、東吳互相爭伐，何曾有一日安樂也？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    曹丕於漢獻帝建安二十五年庚子（西紀二二０）十月篡位，至陳留王曹奐（操之孫。在位六年）咸熙二年乙酉（西紀二六五）十二月，司馬炎依樣畫葫蘆，曹魏亡。計四十五年。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      下此：若兩晉、宋、齊、梁、陳、隋，及五代之梁、唐、晉、漢、周，皆不久長。就中，唯東晉最久，僅一百三年。其他、或二三年，或八九年，一二十年，四五十年，即便滅亡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    西晉自西紀二六五至三一七年，東晉自西紀三一七至四一九年，兩晉合計一百五十五年。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    南朝：劉宋五十九年（西紀四二０—四七八），蕭齊二十三年（西紀四七九—五０一），蕭梁五十五年（西紀五０二——五五六），陳三十二年（西紀五五七——五八八）。隋二十九年（西紀五八九——六一七）。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五代：後梁十六年（西紀九０七——九二二），後唐十三年（西紀九二三——九三五），後晉十一年（西紀九三六——九四六），後漢四年（西紀九四七——九五０），後周九年（西紀九五一——九五九）。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此乃正統，其餘竊據偽國，其數更多，其年更促。推其初心，無非欲遺子孫以富貴尊榮。究其實效，反令子孫遭劫受戮、滅門絕戶也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    末代帝王遭劫受戮之事，史書具載；茲且引南朝劉宋末代史實如下：綱鑑易知錄卷三：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「己未（西紀四七九）夏四月，齊王（蕭）道成稱皇帝，廢宋主為汝陰王，徙之丹陽。——宋主下詔禪位於齊，而不肯臨軒，王敬則勒兵入迎，啟譬令出，宋主收淚謂曰：「欲見殺乎？」敬則曰：「出居別宮耳。官先取司馬家亦如此。」宋主泣而彈指曰：「願後身、世世勿復生帝王家！」（宮中皆哭！——通鑑一三五）五月，齊王道成拭汝陰王，滅其家！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    劉裕做夢也沒想到他的後裔如此下場！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      且貴為天子，富有四海，尚不能令子孫世受其福，況區區凡夫，從無量劫來，所作惡業，厚逾大地，深逾大海，可保家道常與、有福無殃也耶？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這根本是不可能的事。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      須知：世間萬法，悉皆虛假，了無真實，如夢、如幻，如泡、如影，如露、如電。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    金剛經云：「一切有為法，如夢、幻、泡、影，如露、亦如電，應作如是觀」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    倓虛大師釋曰：「一切者、包括無遺之意。三界一切有為生滅之法也。如夢者、眾生界內，遷流造作，皆是虛妄，譬如睡時似有，覺了全無；萬法迷時似有，悟了全無：故曰如夢。如幻者、有為諸法，悉皆如幻：如幻師削木為人，結草為馬，本無實體；萬法緣生，亦復如是，故曰如幻。如泡者、風擊水成泡，忽有忽無，乍起乍滅；萬法不實，亦復如是，故曰如泡。如影者、影即影像，依形而有，是為依他起性，全是假名，故曰如影。如露者、露即朝露，見日即晞，萬法是愚昧暗結，智照即滅，故曰如露。如電者、電即電光，一閃即滅，一切有為法，其不實也，亦復如是，故曰如電。」（金剛經親聞記）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如水中月，如空中花，如熱時燄，如乾闥婆城（梵語乾闥婆，此云尋香，乃天帝樂神。其城乃幻現非實，世俗所謂蜃樓海市即此也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    水中月，水中所現之月影也，以譬諸法之無實體。空中花，眼膜於空中所見之種種花。熱時燄，即陽炎，熱、空、塵等因緣 
    和合，於曠野中現水相者也。乾闥婆城，蜃氣映日光於大海上現宮殿之相者也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      唯自己一念心性，亙古亙今，不變不壞；雖不變壞，而常隨緣。隨悟淨緣，則為聲聞，為緣覺，為菩薩，為佛；由功德有淺深，故果位有高下。隨迷染緣，則生天上，生人間，墮修羅，墮畜生，墮餓鬼，墮地獄；由罪福有輕重，故苦樂有短長。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    楞嚴經，佛問波斯匿王：「汝見變化，遂改不停，悟知汝滅 
    ；亦於滅時，汝知身中有不滅耶？」王答：「我實不知！」佛言 ：「我今示汝不生滅性。」乃至云：「汝面雖皺，而此見精，性未曾皺；皺者為變，不皺非變；變者受滅，彼不變者，元無生滅，云何於中受汝生死？」熟讀楞嚴，可知「不變隨緣」之義。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若不知佛法之人，則無可如何。汝既崇信佛法，何不由此逆境，看破世相，捨迷染緣，隨悟淨緣，一心念佛，求生西方，從茲永出六道之輪迴，高證四聖之果位，豈不是因此小禍，常享大福耶？而乃昧昧不了，如醉如狂，倘若焦思過度，或致喪身失命，則長劫難出輪迴矣！而且弱妾孤子，何以自立？本欲自利利他，反成自害害他，（他謂妾與子也。）何愚痴一至於此也？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若能「素患難行乎患難」，若知逆境、苦難是良師，「惡因緣是好因緣」，則不致如此愚癡矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      經云：菩薩畏因，眾生畏果。菩薩恐遭惡果，預先斷除惡因，由是罪障消滅，功德圓滿，直至成佛而後已。眾生常作惡因，欲免惡果，譬如當月避影，徒勞奔馳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    徹底顯示迷癡凡夫的病根！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      每見無知愚人，稍作微善，即望大福：一遇逆境，便謂作善獲殃，無有因果，從茲退悔初心，反謗佛法。豈知報通三世，轉變由心之奧旨乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若知報通三世，則不致退心謗法矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      報通三世者：現生作善作惡，現生獲福獲殃，謂之現報；今生作善作惡，來生獲福獲殃，謂之生報：今生作善作惡，第三生、或第四生、或十百千萬生、或至無量無邊劫後，方受福受殃者，謂之後報；後報則遲早不定。凡所作業，決無不報者。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    問：現報示人，方知畏懼；遲至後世，皆謂渺茫。天何不使人速受其報乎？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    答：報之遲速，自業所招：善人前孽既至，不能先報其善：惡人宿福既臨，不能先報其惡。譬如治圃之人，先植桃而後植李，雖巧於灌溉，不能使尺寸之李，先成於拱把之桃也。若必俟現報而信，亦愚之甚矣！（萬善先資三）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      轉變由心者：譬如有人，所作惡業，當永墮地獄，長劫受苦；其人後來生大慚愧，發大菩提心，改惡修善，誦經念佛，自行化他，求生西方，由是之故，現生或被人輕賤，或稍得病苦，或略受貧窮，與彼一切不如意事，先所作永墮地獄、長劫受苦之業，即便消滅。尚復能了生脫死、超凡入聖。金剛經所謂：「若有人受持此經，為人輕賤，是人先世罪業，應墮惡道，以今世人輕賤故，先世罪業即為消滅，當得阿褥多羅三藐三菩提。」者，即轉變由心之義也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    略引江味農居士金剛經講義釋之：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「若」者、倘若也，或者有之之意。「為」者、被也。「輕」者、不重之意。「賤」者、不尊之意。不被人尊重，正是「皆應恭敬」反面。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    云何輕賤？淺言之，如訕謗屈辱等；廣言之，凡遇困難拂逆之事，皆是。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「是人先世罪業應墮惡道」，明其被人輕賤之故。先世、有二義：一、指前生，前生者、通指今生以前而言，非但謂前一生也。一、指未持說此經以前。三十年為一世。所作之罪，應墮惡道，其重可知。應墮者、明其後世必墮，蓋罪報已定，所謂「定業」是也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    凡人造業，無論善惡，皆是熟者先牽，謂：何果先熟，即先被其牽引受報。前生造惡，今生未墮，待諸後生者：因其前生造有善業，其果先熟，或多生善果之餘福未盡，而惡果受報之時猶未到，所以今生尚未墮落者、因此。然而、有因必有果，若非別造殊勝之因，連證殊勝之果者，定業之報，其何能免？所謂「善惡到頭終有報，只爭來早與來遲」，是也。應墮惡道句，正明此義。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「以今世人輕賤故，先世罪業則為消滅」兩句，昔人有釋為「轉重業令輕受」者，此釋不宜局看；若局看之，便與佛旨多所抵觸。何謂與佛說抵觸耶？試觀上文，於「為人輕賤」之下，即接曰：「是人先世罪業應墮惡道」，正明其被人輕賤，是由夙業所致：亦即應墮惡道之見端也。其非別用一法轉而令之如是也，彰彰明甚。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此中「消滅」之言，不可誤會為善惡二業兩相抵消。佛經常說「因果一如」之理，所謂「如是因、如是果」，又曰：「假使百千劫，所作業不亡」，足見善惡二業，各各並存，不能抵消矣。即如此經：前云：「能信此經，已於無量千萬佛所種諸善根」，若可抵消者，先世罪業早已抵消矣，何致今世依然應墮惡道？將前後經文合而觀之，其為各有因果，各各並存，不能抵消，顯然易明。而「轉令輕受」之言，含有抵消之意，故曰多所抵觸。然則奈何？惟有極力消滅惡種之一法耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    何謂抵消？譬如帳目，以收付兩數，相抵相消，共算其餘存之數。善惡因果，不能如是抵消，只算餘存之或善或惡以論報也。何以故？帳目中，雖各式銀錢，無所不有，然有公定之標準，可以依之，將不一者折合為一，故可抵消。若善惡之業，輕重大小，至不一律，既無標準，以為衡量折合之根據，從何抵消乎？故經百千劫，其業不亡也。何為消滅？譬如田中夙種，有稻、有稗，今惟培植稻種，令得成穀，稗子發芽，則連根拔去，是之謂消滅。人亦如是，八識田中，無始來善惡種子皆有，惟當熏其善種，令成善果，則惡種子無從發生，縱令夙世惡種，已經發展，但能於惡果尚未成熟期間，勇猛精進，使善果先熟，則惡果便不能遽成，若久久增長善根，則枝葉扶疏，使惡果久無成熟之機會，將爛壞而無存矣。此約世間善行及出世間法不了義教而言。若依最上乘了義之教，修殊勝因，剋殊勝果，便可將夙世所有惡種，連根帶葉及其將成未成之果，斬斷剷除，豈止善果先熟，不令惡果得成而已哉！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此段十分重要，請細讀，勿厭繁，是幸！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      世人稍遇災殃，不是怨天，便是尤人，絕無有作償債想，生悔罪心者。須知：種瓜得瓜，種豆得豆：種稂莠則不能得嘉穀，種荊棘則勿望收稻粱。作惡獲福者，宿世之栽培深也；若不作惡，則福更大矣。譬如富家子弟，吃喝嫖賭，揮金如土，而不即凍餒者，以其金多也；倘日日如是，縱有百萬之富，不幾年即便家敗人亡、掃地而盡矣！作善遇殃者，宿世之罪業深也；若不作善，則殃更大矣。譬如犯重罪人，未及行刑，復立小功，以功小故，未能全赦，改重為輕；倘能日日立功，以功多且大故，罪盡赦免，又復封侯拜相，世龔爵位，與國同休。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    為使人易懂，方便設此譬喻耳。切勿看作抵消。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      大丈夫生於世間，當具超格知見，豈可使身外之物，累壞自身？譬如金珠滿屋，強盜來搶，只宜捨之速逃，豈可守財待死？良以金珠雖貴，若比身命，猶然輕賤，既不能兩全，只可捨金珠而全身命耳。且汝財物已燒，空憂何益？惟宜隨緣度日，竭力念佛，求生西方，則盡未來際，永離眾苦，但受諸樂，如是，則由此火災，成無上道，當感恩報德之不暇，何怨恨迷悶之苦是耶？祈以予言詳審忖度，當即釋然解脫，如撥雲霧以見天日；從茲、即災殃翻為善導，轉熱惱直下清涼矣！倘猶執迷不悟，勢必發顛發狂，則本心已喪，邪魔附體，縱令千佛出世，亦不能奈汝何矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衛居士讀此書後，未知情況如何？想必「釋然解脫，撥雲見日，即災殃翻為善導，轉熱惱直下清涼」矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a20">
    </a>
    <span style="color:#333399">
     復泰順林介生居士書一（節錄）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      ……至於華巖重建，誠屬莫大功德；然居處深山，募化維艱，只可隨緣，不宜勉強。有殿可以供佛，有寮可以安身，行道居處有所庇覆，足矣。何必多造殿宇，廣列長廊，不為利益自他，惟取快悅俗目乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    讀此段文，感慨良多！有何感慨？……盡在不言中！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      因聞佛語，遂持長齋，可知宿因深厚；廢棄前功，意欲出家，可知道眼昏朦。如來說法，恆順眾生，遇父言慈，遇子言孝；外盡人倫，內消情慮，使復本有真心，是名為佛弟子，豈在兩根頭髮上論也？……仗此好心，竭力學道，孝弟修而閭里感化，齋戒立而殺盜潛消。研究淨土經論，則知出苦之要道；受持安士全書，則知淑世之良謨。以淨土法門諭親，以淨土法門教子，及諸親識。正以生死事大，深宜痛恤我後。不必另擇一所，即家庭便是道場，以父母兄弟妻子朋友親戚，盡作法眷，自行化他，口勸身率，使其同歸淨域，盡出苦輪，可謂戴髮高僧，居家佛子矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「戴髮高僧」，多多益善。在家佛弟子，宜依此而力行之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ——此文刊載明倫一七九期，寄出之後，有一讀者（出家人）把它退回，且於此文邊批云：「戴髮修行，不可作高僧」。這是誤會，也是沒有把文意看懂。
    <span>
    </span>
    印祖那有不知戴髮不可稱僧？只是此人想出家，但他的環境不可能，  印祖勸他居家修行，若能自度度他，則雖是戴髮，而其功行，有似「高僧」耳，決非尊戴髮者為高僧也。筆者亦順其文勢曰「戴髮高僧」，多多益善。加上引號，即表示只是讚美之詞，意謂：在家居士，能遵  
    祖訓如法修行者，多多益善也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a21">
    </a>
    <span style="color:#333399">
     復泰順林介生居士書二（節錄）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來說經，報通三世；凡人生子，略有四因。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    報通三世，前文……與衛錦洲居士書中說過，但前文簡略，宜與此文參閱，其義更明。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      報通三世者：第一、現報，謂：現在作善作惡，現生獲福獲殃；如世子習舉業，現身得功名。此凡眼能見者。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      第二、生報，謂：今生作善作惡，來生享福受罪；如祖父重斯文，子孫方發達。此則凡眼所不能見，天眼猶能見之。（今生來生，皆約本人說。然、隔世之事，難以喻顯，權約祖父子孫，欲人易了。不可以詞害義，至禱。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      第三、後報，謂：今生作善作惡，至第三生，或四五六七生，或十百千萬生，或一十百千萬劫，或至無量無邊恆河沙劫，方受善惡之報。如商、周之王業，實肇基於稷、契弼舜佐禹之時。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    商的始祖叫做契，幫助禹治水有功，封於商。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    周的始祖是后稷，堯時舉做農師，舜時，號稱他做「后稷」，教人民播種百穀。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若三四生等，天眼猶能見之。若百千萬劫，天眼則不能見；聲聞道眼，猶能見之：若無量無邊恆河沙劫，惟如來五眼圓明者能見；尚非聲聞道眼之境，況天眼肉眼哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如佛世一人求出家，舍利弗觀此人百千劫來，並無善根，不肯度彼，佛乃度之，謂此人於久遠劫前，以採薪時，為虎所逼，一稱「南無佛」，以此善根，今得出家證阿羅漢。出大莊嚴論經。是謂：唯佛能知，非聲聞道眼之境。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      知此三報之義，則作善降祥，不善降殃，聖言原自無爽：富貴、貧賤、壽夭、窮通，天命未曾有偏。境緣之來，若鏡現像，智者但修鏡外之容，愚人徒憎鏡內之影。逆來順受，方為樂天：不怨不尤，始可立命。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    樂天知命：謂順應天命而自樂也。另、繫辭上、樂天知命，故不憂。疏：樂天施化，是歡樂於天；識物始終，是自知性命；任自然之理，故不憂也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      子有四因者：一者、報恩，二者、報怨，三者、償債，四者、討債。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      報恩者：謂父母於子，宿世有恩，為報恩故，來為其子。則服勞奉養，生事死葬。必使生則親歡，祭則鬼享。乃至致君澤民，名垂青史，令天下後世，敬其人而并敬其親。若：曾魯公、陳忠肅、王龜齡、史大成（曾、陳、王三公，皆宋名臣：史公，清初狀元。四公皆信佛，唯忠肅悟入甚深。以前世皆為高僧，故雖處富貴，猶能不昧本因耳。）；今世之孝子賢孫，皆此類也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    曾魯公，前已說過，見一七四頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    陳忠肅：姓陳名瓘，字瑩中。南劍州沙縣人。宋徽宗時，為司諫。初、習華嚴，次依明智法師，聞天台宗旨，深有契入。後專修念佛三昧，作天台十疑論後序，闡揚淨土法門。宋徽宗宣和六年卒，年六十五。高宗賜謚曰「忠肅」。（宋史三四五、淨土聖賢錄七）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    王龜齡、史大成：待查。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      報怨者：謂父母宿世於子有負恩處，為報怨故，來為其子。小則忤逆親心，大則禍延親身：生無甘旨之養，死貽九泉之辱。又、其甚者：身居權要，謀為不軌，滅門戮族，掘墳夷墓；使天下後世，唾罵其人并及其親。若：王莽、曹操、董卓、秦檜等、是也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    王、曹、董、秦之史實，人人耳熟能詳，無須多費筆墨。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      償債者：子宿世負親資財，為償債故，來為其子。若所負者多，則可以終親之身；若所負者少，故不免半途而去；如：學甫成名而喪命，商纔得利而殞身。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      討債者：謂親宿世負子資財，為討債故，來為其子。小債則徒費束脩聘金延師娶妻，及種種教誨，欲望成立，而大限既到，忽爾喪亡。大債則不止如此，必致廢業蕩產、家敗人亡而後已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    陳海量居士著「可許則許」云：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    『喪子未必是凶（一）華嚴五祖紀：唐杜順和尚。嘗分衛應供，齋主抱兒乞消災延壽之記。和尚熟視曰：此汝怨家也，當與之懺悔。齋畢，令抱至河邊，和尚拋兒入水。夫婦拊膺號叫。和尚曰：汝兒猶在。即以手指之。其兒化為六尺丈夫。立於波間，瞋責之曰：汝前生取我金帛，殺我推溺水中。不因菩薩與我解怨，誓不相赦。夫婦默然信服。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （二）梁敬叔筆記：姚伯昂先生曰：世謂人世妻子，有還帳者，有索帳者。余因憶前有妹五歲，痘危，呻吟甚哀，數日夜不絕聲。張太夫人謂其何不早去，乃大言曰：尚負八十文，未曾償清。我即去耶！先贈光祿公遣余告之曰：必以此錢為之棺殮，再加千文為焚楮鏹。是宜速去，何茹苦乃爾！余告之，是夕即死。然則還帳索帳之說不爽也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （三）梁敬叔先生曰：常州甘學究者，以課蒙館為生。有子纔二歲，其妻忽死，乃攜其子於館舍中哺之。至四五歲，即教以識字讀書。年十五六，四書五經俱熟，亦可以為蒙師矣。每年父子館穀合四五十金，稍有蓄積，乃為子聯姻。正欲行聘，忽大病垂死，大呼其父之名。父駭然曰：我在此，汝欲何為？病者曰：汝前生與我合夥，負我二百餘金。某事除若干，某事除若干。今尚應找五千三百文：急急還我，我即去矣。言訖而絕。此其世俗所謂討債也。大凡夭折之子，無不是因討債而來；特如此之分明說出者，十不一二。而為父母者，反為悲傷不已，亦可嗤矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （四）紀曉嵐筆記：朱元亭一子病瘵，綿惙時，呻吟自語曰：是尚欠我十九金。俄醫者投以人參，煎成未飲而逝；其價恰得十九金。此近日事也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （五）天台袁相欽君，余遠戚也。嘗夢酒罈中現一人，指相欽而言曰：三百千！三百千！遂醒。適其妻舉一子。相欽固未有子，甚珍之。兒四歲病篤，忽呼曰：拏算盤來算帳！拏算盤來算帳！相欽陡憶前夢，乃責之曰：討債鬼！你到我家四歲，為你費用已不止三百千矣！其子應聲而亡。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    不獨子女為然，即夫妻亦莫不如是。總之，眷屬聚會，無非恩仇報復。若能互相感化，同念彌陀，同歸淨土，恩仇眷屬化為菩提眷屬，則大妙矣。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    後略。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a22">
    </a>
    <span style="color:#333399">
     與泰順林枝芬居士書一
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      李綱是一通方作家，以易與華嚴對論，謂其全合，是善知識不拒來學，引人入勝，就彼所知而令擴充。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    李綱：字伯紀。邵武人。宋徽宗政和二年（西紀一一一二）進士。靖康中（西紀一一二六），以主戰被謫。高宗立，召為宰相。深信佛法，特喜華嚴。高宗紹興十年（西紀一一四０）卒，年五十八。（宋史三五八、三五九．居士傳二九）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「易與華嚴對論」：其略曰：易立象以盡意，華嚴托事以表法，本無二理。世間出世間，亦無二道。何以言之？天地萬物之情無不攝，總於八卦引而申之；而其象、至於無窮，此即華嚴法界之互相攝入也。……嘗觀善財入法界……六十四卦，善知識也；君子觀象，善財遍參也；……所以處世間者，所以出世間者，儒釋之術、一也，夫何疑哉！神通妙用，在運水搬柴中：坐脫立亡，在著衣吃飯中；無上妙道，在平常心中。願試思之！（傳中所引，約千餘字，不克一一。請查居士傳可知。）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如孟子以齊王不忍一牛之死，推此惻隱之心，可以保民而王天下，非謂徒愛一牛而便能王天下也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「齊王不忍一牛之死」：見孟子、梁惠王篇：『王（齊宣王）坐於堂上，有牽牛而過於堂下者，王見之，曰：「牛何之？」對曰：「將以釁鐘。」王曰：「舍（捨）之！吾不忍其觳觫，若無罪而就死地。」……（孟子）曰：「是心足以王矣！百姓皆以王為愛也。臣固知王之不忍也」。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是引喻，非敵論。凡讀古人文字，貴得其意，否則糟粕而已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「不忍一牛之死，推此惻隱之心，可以保民而王天下，非謂徒愛一牛而便能王天下」，是謂「得其意」。餘可類推。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夫華嚴乃如來自證之法，所有諸度諸位，皆是實事，皆可表法。聲聞四果，雖處法會，猶如聾啞。人天凡品，豈能知見？縱有天龍八部，皆已親證法身，為上求下化、利益有情，特現八部身耳，非實業之凡夫也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如來初成正覺，在寂滅道場，為四十一位法身大士，及宿世根熟天龍八部，說華嚴大教，聲聞在座，如聾若啞…謂：有耳不聞圓頓教，故如聾；有眼不見舍那身，以不見故，不能讚嘆，故若啞。（參閱華嚴經入法界品初（八十華嚴第六十卷、四十華嚴卷第二）。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      易乃立虛象以兆吉凶，順天理而導人情，是治世之常法，非出世之大道，乃倫常之儀準，非佛道之標的。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然、通佛法者，法法頭頭，無不是道，橫說豎說，有何軌跡？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若未能徹了自心，亦效其說，如庸醫未能診脈，即效剮骨；弱羽尚難棲枝，即欲奮飛；其不自他俱殞軀命者，鮮矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      今以喻明：易以父母稱為「嚴君」，又古人以邑令亦稱為君；豈父母、邑令、與聖天子敵體相齊、並無高下也？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又如舉一漚曰：此海也；舉一塵曰、此地也。知漚與塵，是海與地之少分，則可；謂樞塵興海地同其深廣，同其博厚，則不可。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      一隙之日，即照天照地之日；一管之天，即無邊無際之天；但當出戶而瞻日，捨管而窺天。豈可謂：隙之外、別無有日，管之外、別無有天哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      古人為儒者道，語多類此。若即為實說，是抑聖天子與邑令同其尊也；俾海地與漚塵同其深廣博厚也；一隙一管之天日與無邊無際之天日同其普遍也。是齊東野人之鄙論，非明心見性之法言也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    齊東野人之語：孟子弟子咸丘蒙以所聞舜為天子、堯與瞽瞍皆臣事為問，孟子答曰：「否。此非君子之言，齊東野人之語也」。意謂：此野人傳述之言，不為典要也。見孟子萬章篇。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      閣下且宜持戒念佛，以儒家修持為常法，以佛教修持為加行。入理深談，且緩數年。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    慈舟大師云：「玄妙理，雖投機，而未必對症。」患重感冒者，切忌服參、茸、燕、桂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      欲學佛祖，先須取法聖賢。倘躬行有玷，倫常乖舛，尚為名教罪人，何能為佛弟子？佛教雖出世法，然、遇君言仁、遇臣言忠，遇父言慈，遇子言孝；由淺而入深，下學而上達。熟讀安士全書，可以知其梗概矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    太虛大師云：「學佛先從做人起」。又云：「人成即佛成」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      凡人改過遷善，並修淨業，惟貴真誠，最忌虛假。不可外揚行善修行之名，內存不忠不恕之心。蘧伯玉，行年五十，而知四十九年之非。如此方可希聖希賢、學佛學祖，為名教之功臣，作如來之真子，固不在窮達緇素上論也。（下略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蘧伯玉：春秋時、衛大夫。名瑗，以字行。孔子弟子。年五十，而知四十九年之非。見左氏、襄公十四、二十六。（中文大辭典八）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a23">
    </a>
    <span style="color:#333399">
     與泰順林枝芬居士書二
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    讀這一篇，可知「獅子身中蟲」的嚴重性！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      佛法至今，衰殘實甚！茫茫眾生，如盲無導；縱有一二知識為之開示，以業深障重故，正智不開，雖聞正法，不生信向；縱生信向，亦屬浮泛，如醉、如夢，了無定見，一遇邪魔外道，則如蠅逐臭，如蛾赴火，蟻聚、烏合，動盈千萬。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蕅益大師云：「末法衰敗，良以邪正不分」。誠哉！是言。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      故光緒初年，關東有一混元門，每年皈依者有十餘萬人：至十一二年，以劣跡已彰，人多見惡，一年之內，尚有數萬。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「混元門」，無從查考。至於諸旁門左道，可參閱「回頭是岸」、「暗路明燈」、「中國邪教禍源考」、等書。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      近有出家魔子，擬欲大得名利，於三十年前，即抄龔古人語錄中成言，改頭換面，謂是自己語錄。而此魔子，一不通宗，二不通教，三無學問；恐人或謂己無學問，何能說此？特意用許多白字以實之，令人謂為真是大徹大梧，隨口所說，詞理超妙。其有不大恰當者，蓋因不曾讀書、不通字義之故。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這「魔子」的大名，無從查考。他的「語錄」，不曾看過，內容不詳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      舉凡「萬法歸心錄」、「六祖壇經」、「寒山詩」中詩偈，整個錄來，換三五字而已。所有言句，盡皆如是。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    萬法歸心錄：三卷，清初、康熙年間，祖源禪師著。上卷：警省俗迷，儒釋論理，釋道辨偽。中卷：頓悟修證，教乘差別，惟心淨土。下卷：禪分五宗，十魔亂正，經語引證。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六祖壇經、寒山詩，可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      隨即遠近流布，然亦無大招徠。近又得一「妙法」，致令善男信女，相率歸依。且道得何妙法，便能如是？以此魔子，初則妄充悟道，人未歸附；近則妄充得道，故得遠近爭赴。且自謂：我所說法，令人易於得道。故一境若狂，咸相崇奉。妄充得道，須有事實，人方肯信，故肆無忌憚，隨口亂說，常為人言：我能入定，超度亡魂，令其生天，或生淨土；能知一切亡人，或生天上，或生人間及三惡道；又知：某人生西方上品，某人生中品，某人生下品。由是之故，不但愚夫愚婦，靡然從風，即不明佛理之士大夫，亦以為實屬得道，而歸依信奉者，日見其多。縱有智者斥其狂妄，由彼邪說入人深故，了不見信。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「妄充得道」，這是未得謂得，未證言證，犯大妄語。成愛見魔（楞嚴經語）。所以稱他為「魔子」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    何謂「愛見魔」？溫陵曰：「貪其供養，求己尊勝，名愛魔。妄起邪見，謂己齊聖，名見魔。」（楞嚴要解）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      自古高僧，或古佛再來，或菩薩示現，然皆常以凡夫自居，斷無說「我是佛、是菩薩」者。故楞嚴經云：「我滅度後，敕諸菩薩，及阿羅漢，應身生彼末法之中，作種種形，度諸輪轉：終不自言我真菩薩、真阿羅漢；洩佛密因，輕言未學。唯除命終，陰有遺付」。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    所引楞嚴經文，見卷六、四種清淨明誨，大妄語段。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    妙心疏云：「佛敕菩薩、羅漢，應生世間，作種種形，渾跡一切世間，用心不在謀利，而在稱讚佛乘，熏習善種，令彼身心入三摩地，無須自說是菩薩、是羅漢也。是故菩薩住世，終不自言是菩薩，洩漏佛之密因也。事形未張前，曰密因。預先言之，曰洩漏。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「輕言未學」之「未」，或作「末」。此須連上句讀之，其義列明，茲錄諸疏注釋，以資參考：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （一）、泄佛密因，輕言未學」：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    纂註云：「佛密因者，即菩薩羅漢所行密行也。若以密行輕告「未」學，即泄佛密因」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    寶鏡云：「終不自言我是菩薩、羅漢，漏泄佛旨祕密之因，輕自妄言於『未』學也」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （二）、「泄佛密因，輕言末學」：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    指掌云：「若自言真是菩薩、真阿羅漢者，必當泄露佛所密敕因由，以輕言與『末』世學者」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    圓瑛法師講義云：「輕言末學者：輕易泄言於晚學之人也」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    海仁法師講記云：「始終不肯自言：我是真菩薩，或真阿羅漢，以泄漏佛之祕密；反而輕言自己屬於晚輩末學」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    楞嚴註疏，七十餘種，怎能一一？且引此五，可見一斑。筆者認為：「反而輕言自己屬於晚輩末學」之說最優。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「唯除命終，陰有遺付」：講記云：「（此）二句，顯諸聖應世，住則不泄，泄則不住。故除臨終捨報，暗中遺言付囑外，絕不自認菩薩再來，或佛應世」。妙心云：「陰有遺付者：此亦為道之計，為無知之人，不識聖賢之言行可貴，以臨終暗暗表示，令人感覺，其人雖逝，追想其所言所行，必生尊重，為世之軌範。菩薩住世，雖至臨終，祇略露其鋒，猶不明言」。如下文所引智者大師，是謂「略露其鋒」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      而智者大師，實是釋迦化身，至臨終時，有問所證位次者，答曰：「我不領眾，必淨六根；損己利人，但登五品」，是仍以凡夫自居也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    智者大師別傳：『……智朗請云：「伏願慈留，賜釋餘疑，不審何位？．沒此何生？誰可宗仰？」報曰：「汝等懶種善根，問他功德，如盲問乳，蹶者訪路，告實何益？……吾不領眾，必淨六根；為他損己，只是五品位耳。」……』（卍續一三四）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      五品者，即圓教觀行位。所悟與佛同儔，圓伏五住煩惱，而見惑尚未能斷。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    天台宗：化法四教：藏、通、別、圓。圓教六即：一、理即，二、名字即。三、觀行即…教觀綱宗云：「觀行即佛者，五品外凡位也」，是謂「圓教觀行位」。五品者：一、隨喜，二、讀誦，三、講說，四、兼行六度，五、正行六度。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五住：即三惑，一、見一切住地（見惑）；思或分三：二、欲愛住地，三、色愛住地，四、無色愛住地…即三界思惑；塵沙、無明合為一，即：五、無明住地。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六根清淨，是相似即佛，圓教十信、內凡位也。詳見教觀綱宗。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      智者臨終尚不顯本，意欲後學勵志精修，不致得少為足及以凡濫聖耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    顯本：法華經明本跡二門，壽量品云：「我實成佛已來，無量無邊百千萬億那由他劫」，是謂顯本。此番成佛度生，是從本垂述。智者大師示居五品，未顯其本，故云「尚不顯本」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      今此魔徒，妄充得道者，乃壞亂佛法，疑誤眾生之大妄語人。此大妄語之罪，甚於五逆十惡百千萬倍，其師、其徒，當永墮阿鼻地獄，經佛剎微塵數劫，常受極苦，末由出離，何苦為一時之虛名浮利，膺長劫之慘罰酷刑？名利惑人，一至於此！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蕅益大師曰：「倘名關未破，利鎖未開，藉言弘法利生，止是眼前活計。一點偷心，萬劫纏繞。……」（寒笳集）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此魔子自謂「所說之法，令人易於得道」者：即是以生滅心作常住解。以不修善、不斷惡，為不生不滅。撥無因果，墮邪見坑。此即魔子招徠徒眾、令皆得道之實際。故有平日持齋念佛之人，一親近彼，即不持齋、不念佛。其餘一切改惡，遷善、知因識果、培植福德等事，概行棄置。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這就叫做「豁達空，撥因果，莽莽蕩蕩招殃禍」！（永嘉大師證道歌）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      唯止令人看一話頭，而實不知如何是「看」，如何是「話頭」。遂將古人酬機之語，令人依文解義，卜度思量。如：「狗子無佛性」，「庭前柏樹子」，「乾矢橛」，「麻三斤」，「七斤布杉」等，一一學拆字講義者，拆而講之，謂之為「參禪」，謂之為「透公案」。稍微能坐，及能按文解義，便為印證曰：某人夙根深厚，某人現行精純，故得用功不久，便已透徹。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    狗子佛性：僧問趙州：「狗子還有佛性也無？」州云：「有。」僧云：「既有，為甚麼卻撞入這個皮袋？」州云：「為他知而故犯。」又有僧問：「狗子還有佛性也無？」州曰：「無。」僧云：「一切聚生皆有佛性，狗子為什麼卻無？」州云：「為伊有業識在。」（從容錄上）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庭前柏樹子：僧問趙州：「如何是祖師西來意？」州云：「庭前柏樹子。」（從容錄下）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乾矢橛：僧問雲門：「如何是佛？」門云：「乾屎橛。」（五燈會元一五）乾矢橛：拭人糞之橛，拭後，糞已乾者，曰乾屎橛。矢同屎。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    麻三斤：僧問洞山：「如何是佛？」山云：「麻三斤。」（碧岩錄）洞山，是洞山守初禪師，非洞山良价禪師。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    七斤布衫：僧問趙州：「萬法歸一，一歸何處？」州云：「我在青州作一領布衫重七斤」。（碧岩錄五）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    宋代、圓悟「碧岩錄」出，而大慧宗杲棄之，深恐後人以「拆字講義」為「參禪」故也。今時之作「拆字講義」者，多矣！未知其「禪」功如何？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夫參禮一事，談何容易？古人如趙州諗禪師，從小出家，至八十餘歲，尚且行腳，故有頌之者曰：「趙州八十猶行腳，只為心頭未悄然」。長慶坐破七個蒲團，後方開悟。涌泉四十年尚有走作。雪峰三登投子，九上洞山。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    趙州諗禪師：曹州（山東荷澤）郝氏子。諱從諗。年至八十，方住趙州城東觀音院，因稱趙州禪師。師於南泉言下大悟，周旋南泉之門，凡二十年。次則遍歷諸方。壽昌云：「趙川八十歲 
    猶行腳」。住持觀音院四十年。以唐昭宗乾寧四年（西紀八九七）示寂，壽一百二十。其法語，遍布天下，時謂趙州門風。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「長慶坐被七個蒲團」：長慶：福州怡山長慶禪院大安禪師，福州人，俗姓陳。百丈法嗣。靈祐禪師創居溈山，師躬耕以助之。住溈山三十餘年。晚年住怡山長慶院。唐僖宗中和三年（西紀八八三）示寂。壽九十二。初、師終日端坐，無所事事，人稱「懶安」。…終日端坐，所以坐破七個蒲團。（祖堂集一七、傳燈錄九、宋高僧傳一二、會要七、會元四）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「涌泉」：福州鼓山神晏禪師，大梁李氏子。少修儒業，十六人道。得法於雪峰。後建鼓山涌泉寺。居山三十餘年。五代、後晉天福八年（西紀九四三）示寂，壽七十七。（古尊宿語錄三七）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「走作」：虛堂云：「……每日不要只管理會他人閑事；你自己分上，無量劫來，如洪波大浪，未嘗休息，一日十二箇時辰，阿！那箇一時無走作來？一粥一飯無走作麼？開單展缽無走作麼？進退揖讓無走作麼？語言談論無走作麼？；…」（虛堂語錄四）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「雪峰」：義存禪師，泉州南安人，姓曾氏。十七落髮，受具後，遍參禪席（聯燈會要云：「師出嶺，首謁鹽官（杭州鹽官齊安禪師，嗣馬祖）；自後，三到投子，九上洞山…在洞山，嘗當飯頭，因緣不契」），緣契德山（後參德山，棒下獲悟）。唐懿宗咸通（西紀八六０…）中，登象骨山，雪峰別院。居山四十餘年，法席之盛，卓冠天下，常不下一千五百眾。後梁開平二年（西紀九０八）夏五月二日，朝遊藍田，暮歸澡身，中夜入滅，壽八十七。（傳燈錄一六、佛祖通載二五、聯燈會要二一）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「三登投子」：舒州投子山大同禪師，懷寧（安徽潛山）人，姓劉氏。得法於翠微無學禪師，後歸隱投子山，法席甚盛。後梁乾化四年（西紀九一四）四月六日，跏趺坐化。壽九十六。（傳燈錄一五）雪峰登投子山參謁三次，故云「三登投子」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「九上洞山」：筠州洞山良价禪師，會稽人，姓俞氏。幼歲從師，因念般若心經，以無根塵義問其師，其師駭異，曰：「吾非汝師」。即指往五洩山禮默禪師披剃。年二十一，嵩山具戒。雲岩得法。唐懿宗咸通十年（西紀八０）三月，剃髮披衣，令擊鍾，儼然坐化。時大眾號慟，久之，師忽開目而起，曰：「夫出家之人，心不附物，是真修行。勞生息死，於悲何有？」乃召主事僧，令辦愚癡齋，蓋責其悲慕也。食具方備，師亦隨齋。至八日，浴訖，端坐長往。壽六十三。（傳燈錄一五、通載二四）雪峰上洞山參訪九次，傳燈錄中有問答語句。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    叢林公論云：「雪峰九到洞山，三上投子，遂嗣德山。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    高峰云：「長皮慶坐破七箇蒲團，香林四十年方成一片，趙州三十年不雜用心。」（高峰語錄）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    宗範云：「香林四十年方成一片，涌泉四十年尚自走作。」（宗範上）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    晦堂曰：「余初入道，自恃甚易；退而自省，矛盾極多；遂力行三年，才得事事如理。乃至趙川四十年不雜用心，香林四十年打成一片，涌泉四十年尚有走作，……」（禪門鍛鍊說）香林：香林院澄遠禪師。嗣雲門。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此等大祖師，大徹大悟，如是之難。彼魔子之徒，一聞魔說，遂皆開悟，如前所說祖師，直是替他提鞋也無用處矣！須知：祖師之悟，乃從迷至悟，一悟永悟；魔徒之悟，乃因迷入誤，一誤永誤；悟之音雖同，悟之事實反。以彼魔徒，從初發心，一無戒行，二無正智，三不知話頭是參叩自心之方便，而以按文義卜度為參。如此參禪，盡世間聰明人，通通皆是大徹大悟之人。如人不識摩尼寶珠，見一魚目，寶而藏之，誇耀於人，謂我已得此珠；諸人亦不知何者是珠，何者魚目，遂群聚而尋求之，各各皆得此珠。從茲發大誓願，普令貧窮同胞，皆得此珠。一朝遇見賈胡，欲得貿易多金，賈胡擲而唾之，曰：「何持魚目，用黷我眼？」方知：費盡心機，只落得慚愧欲死而已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      且人之常情，縱恣則易，攝束則難。教以持齋念佛，便覺口頭失美味，身心常辛勤。魔子則曰：「只要心好，何必持齋？汝本是佛，何須更念他佛？」以此恰合自己懶惰懈怠，不願攝束，任意放縱之機，如囚遇赦書，慶幸無已！又進而叩其所以，則曰：『達摩西來，不立文字，直指人心，見性成佛。汝但看一話頭，自能見性。既見性已，即名成佛。既成佛已，則一切俱空，無因無果，無修無證，一法不宜，名真解脫。彼教人持齋念佛，改惡修善，畏因果，培福德者，皆不知自性之中，無一法不具，亦無一法可立。執著法相，不肯捨離。捨本逐末，無繩自縛。如是之人，名為小乘。何可以為知識而親近之哉！須知如來所說因果修證等法，皆是以黃葉作金，為止小兒啼故。彼等反執為實，則其智與小兒何異？若大丈夫，佛尚不可得，何有因果修證等法？若立一塵，便非佛法。汝但識得自己是佛，一任食肉飲酒、行盜行淫，何一法不是佛法？上天堂、下地獄，天衣天食，鑊湯鑪炭，何一境不是佛境？自己即是彌陀，當處即是極樂。豈待汝鼓起妄想業識心，鼓動父母所生口，畢生終日念佛，受許多冤枉苦，求到臨命終時，往生西方。捨己求人，拋家浪走。豈非知見顛倒，錯亂修習乎？』種種魔說，大抵如是。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    看過上面三百多字的「魔說」，若不讀下文之「試論」，頗有「似是」之感。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      今試論曰：「只要心好，何必持齋」。殺彼之身，悅己之口，是好心耶？非好心耶？且兵劫之時，賊來殺人，亦當皆是好心，設殺汝時，為感恩乎？為懷恨乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    問：行善以立心為主，心地苟善，何須戒殺？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    答：何哉？爾所謂善心者！為口腹之娛，使物類受彌天痛苦！究竟一入咽喉，遂成糞穢膿血，則天下凶心毒心，莫此為甚矣！試問善心更在何處？吾恐三惡道中，盡是此輩善心人也！（萬善先資）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此之「善心」，大同常人所謂「好心」。或云「好心不用持齋」，讀此可知：不持齋，不戒殺，好心在那裡？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      汝本是佛；尚不肯念他佛，何肯殺而食彼皆是過去父母未來諸佛之眾生乎？如是、則汝之心性，本來是佛；汝之行為，原是眾生。何可未得請得，以凡濫聖；以念他佛為辱，以殺眾生為榮哉？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    魔徒邪見，是非顛倒，聞此法音，未知能信受否？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「達摩西來，不立文字」者：欲人徹證本體，不以徒誦語言為事。若契本體，則文字即是本體，即解脫相，終日讀誦，依教修行，畢竟無文字相可得。如永明壽，首山念，棲賢湜，育王微等諸大老，皆盡壽讀誦。豈彼盡皆不知不立文字之旨乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「永明壽」：永明延壽禪師：王姓，錢塘人。曾知稅務，以官錢贖生，罪當死，臨刑，神色不變，乃放出家。先依翠微禪師，繼參韶國師，為法眼三世。著宗鏡錄百卷，又著萬善同歸集，指歸淨土。錢忠懿王請住永明寺。日課百八事，夜往別峰念佛，誦法華經至一萬三千部。宋太祖開寶八年（西紀九七五），焚香告眾，趺坐而化。年七十二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「首山念」：汝州首山省念禪師，萊州狄氏子。生平業法華經，因號「念法華」。得法風穴，弘化首山。宋太宗淳化三年十二月四日午時，上堂，說偈曰：「今年六十七，老病隨緣且遣日；今年記卻來年事，來年記著今朝日」。至四年（西紀九九三）月日無爽前記，上堂辭眾，仍說偈曰：「白銀世界金色身，情與非情共一真；明暗盡時俱不照，日輪午後示全身。」言訖，安坐而逝。（佛祖道影二、會要一一、嚴統一一）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「棲賢湜」：棲賢澄湜禪師，建寧人。性高簡，律身嚴，舉動不違法度。得法於道恆禪師。恆嗣法眼，師為法眼三世。暮年三終藏經，以坐閱為未敬，則立誦行披之。（五燈全書二０）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「育王微」：待查。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    古人對祖師、高僧，尊其德而不稱其名字，乃以山、以寺院、以地方彰名，查檢則殊感困難。如「育王微」，遍查「育王」，未見「微」禪師：就是「育王山志」，也查不到。筆者讀書不多，且目力不佳，遇此難題，只好以「待查」二字交卷了！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    至於參禪而不忘讀誦者，傳記中，不乏其人。如唐代之華林善覺禪師，感二虎為侍者，裴休問曰：「師作何行業，感得如斯？」師曰：「山僧常念觀世音。」（指月錄八）。宋、明教契嵩禪師，頂戴觀音大士像，誦其名號，日十萬聲。又如「安楞嚴」、「言法華」；明代之憨山、紫柏，皆禪門宗匠而不忘讀誦者也。六祖曰：「經有何過？豈障汝念？」（壇經機緣品）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      只因汝錯認「不宜」為「廢棄」，遂謂：如來所說一切大小乘經，無量法門，皆是黃葉作金，哄騙小兒。若然，則迦葉、阿難、馬鳴、龍樹、永明、首山等，皆是弄黃葉漢。汝既以彼為非，何得承嗣其法，言是禪宗？彼若果是，則汝之禪宗、便非彼之禪宗；汝的的是冒彼之名、以壞彼法之惡賊耳！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    迦葉、阿難二尊者，結集三藏；馬鳴、龍樹二大士，中興大教；皆不離文字。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      且汝執著廢棄文字為不立文字者，六祖云：「只此不宜，便是文字」，況尚有「直指人心見性成佛」等八字。且此「達摩西來」十六字，是文字耶？非文字耶？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六祖慧能大師，於壇經中云：『自性動用，共人言語，外於相離相，內於空離空。若全著相，即長邪見；若全執空，即長無明。執空之人，有謗經，直言「不用文字」：既云不用文字，人亦不合語言，只此語言便是文字之相。又云「直道不立文字」。即此「不立」兩字，亦是文字。見人所說，便即謗他言著文字。汝等須知！自迷猶可，又謗佛經。不要謗經！罪障無數！』（付囑品）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又「一切俱空，無因無果，無修無證，一法不宜，名真解脫」，何又立破齋謗佛、怙惡廢善、瞞因昧果、折福損德等法，而不肯令其俱空乎？上智知空而進德，下愚知空而廢善。佛祖於千百年前，早為汝判斷停當矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    中論云：「大聖說空法，為離諸見故；若復見有空，諸佛所不化」。又云：「雖空亦不斷，雖有而不常；業果報不失；是名佛所說」。叉云：「以有空義故，一切法得成」。空、不是沒有，只是顯示緣生性空。是故論云：「未曾有一法，不從因緣生；是故一切法，無不是空者」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      汝謗人執著善法為「捨本逐末」，為「無繩自縛」，為「小乘」。汝執著惡法，不肯棄捨，現生當遭國憲，死後永墮阿鼻，為是棄末循本：應是即縛無縛，應是「大乘」矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「遭國憲」、「墮阿鼻」，是謂「業果報不失」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      汝謂「大丈夫、佛尚不可得，何有因果修證？若立一塵，便非佛法」，是佛與因果修證皆是「塵」，皆不容「立」。而食肉飲酒行盜行淫，何得便非是塵？便皆容立？且問：食肉飲酒行盜行淫之心，是佛心耶？是眾生心耶？若道是佛心，佛豈存此心、行此事耶？若道是眾生心，何得便超因果之外？便非是塵？便是佛法乎？「地獄尚是佛境，當處即是西方」，是則苦亦不厭，樂亦不求，無取無捨，忘憎忘愛。何得貪圖現生名利，妄企死後流芳，剽竊古人言句，改頭換面，以為自己語錄。未得謂得，未證謂證，以凡濫聖，妄充知識，教彼許多信心男女，墮邪見坑，喪失慧命。從茲永墮惡道，欲出末由！此魔子者，究其本因，不過欲得虛名浮利，企人謂己為大善知識而已。詳其後報，則其苦痛慘悽之狀，罄竹難書矣！可不哀哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    有部律云：「名譽及利養，愚人所愛樂：能損害善法，如劍斬人頭」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      汝既發心念佛，當依淨土經論所說而修。如此魔子所說，乃是竊取宗門祖師之言，妄以己見誤會宗意，故其所說，似是而非，實與宗門道理相反，實為佛法之怨。若被彼所誘，墮彼黨中，則難免以好心而招惡果矣！如此魔子，斷斷不可親近。當恪守淨宗列祖成規，持齋念佛，改惡修善，知因識果，植福培德，以企現生消除業障，臨終正念往生，庶不虛此一生，及親為如來弟子耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    初學佛法，慧眼未開，邪正難分，是非莫辨。惟有恪遵
    <span>
    </span>
    祖教，勤修淨業，方有出苦分。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      須知：禪宗一法，名為教外別傳。凡所提倡，意在言外。千言萬語；總皆指歸不涉因果、修證、凡聖、生佛之法身理體。令人先悟此體，然後起彼修因證果，超凡入聖，即眾生而成佛道之事。但其酬機之語，名為「機鋒」，名為「轉語」，欲令人參而自得，故無義路。若會得，固屬大幸，若會不得，但當將此一句話，當做本命元辰，廢寢忘餐，終日竟夕，如一人與萬人敵，不敢稍有間斷放縱：一年不悟兩年參，十年不悟二十年參；一生不悟，即生生參。果真拌此深心參者，決無不悟之理。既悟之後，乃名悟道；尚須歷諸境緣，鍛煉習氣，直得煩惱淨盡，方名證道。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    溈山云：「此宗難得其妙，切須子細用心；可中頓悟正因，便是出塵階漸……生生若能不退，佛階決定可期。」（溈山警策）生生不退，談何容易？還是老實念佛吧。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      彼魔子者，乃以「誤」為「悟」；悟尚全體是誤，何況說證？乃不知慚愧，不懼因果。竟致無量好心男女，受彼所騙，同斷善根。汝宜篤信吾言，自不被彼所陷矣。至矚，至囑！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    印祖恐人誤入歧途，以大悲心，徹底道破。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a24">
    </a>
    <span style="color:#333399">
     復永嘉某居士昆季書（節錄）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「淨土決疑論」，係民國三年，狄楚青居士，以端甫回籍，十三期報料不足，令作一二篇以助熱鬧耳。此論、文雖鄙菲，而於斷疑生信，不無少補。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此論，見文鈔卷二。約六千餘字。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      至於「永明四料簡」訓釋處，須仔細參詳；若不如是信向，便成虛文。此不慧數十年痛心疾首者，於此以發揮之。萬不可以今人所說為的，致孤負永明大慈悲心也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「四料簡」義，淨土決疑論中詳辨，宜細讀之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「持經利益隨心論」，以今人受持經典，了無敬畏而發。欲得佛法寶盆，須向敬畏中求。能竭誠致敬，縱究竟果德，尚能即得，況其下焉者哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「持經利益隨心論」，見文鈔卷二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「揀魔辨異錄」，文理高深，禪教融賈。係雍正十一年夏初始著，至十三年方畢；未及刊板，龍馭賓天，迨後刊時，以草書替字，鈔者不察，便許多直作本字，而錯訛便不勝其多。使世宗在世，斷斷不至如此耳。今春細校兩次，俾還本來面目。倘後因緣果就，當不負世宗一番至意矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「揀魔辨異錄」，印祖校訂本，揚州藏經院嘗刻板印行。卍續藏一一四冊所刊，則是未校正者，不可讀。中華藏第三輯，全據卍續藏。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善導和尚，係彌陀化身，有大神通，有大智慧。其宏闡淨土，不尚玄妙，唯在真切平實處，教人修持。至於所示「專雜二修」，其利無窮！專修，謂：身業專禮（凡圍繞及一切處身不放逸皆是），口業專稱（凡誦經咒，能志心回向，亦可名專稱），意業專念。如是、則往生西方，萬不漏一。雜修，謂：兼修種種法門，回向往生。以心不純一，故難得益，則百中希得一二，千中希得三四往生者。此金口誠言，千古不易之鐵案也！當以此自利，又當以此普利一切。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    觀經四帖疏：「行有二種：一者、正行，二者、雜行。言正行者：專依往生經行行者，是名正行。何者是也？一心專讀誦此觀經，彌陀經，無量壽經等；一心專注思想觀察憶念彼國二報莊嚴。若禮，即一心專禮彼佛：若口稱，即一心專稱彼佛：若讚歎供養，即一心專讚歎供養；是名為正。又、就此正中，復有二種：一者、一心專念彌陀名號，行住坐臥，不問時節久近，念念不不捨者，是名正定之業，順彼佛願故。若依禮誦等，即名為助業。 
    除此正助二行已外，自餘諸善，悉名雜行。」（釋上品往生章）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      至於持咒一法，但可作助行：不可以念佛為兼帶，以持咒作正行。夫持咒法門，雖亦不可思議，而凡夫往生，全在信願真切，與彌陀宏誓大願，感應道交、而蒙佛接引耳。若不知此意，則法法頭頭，皆不思議，隨修何法，皆無不可，便成「無禪無淨土，鐵床并銅柱，萬劫與千生，沒個人依怙」矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    宜參閱「淨土決疑論」釋四料簡義。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若知自是具縛凡夫，通身業力；匪仗如來宏誓願力，決難即生定出輪迴。方知：淨土一法，一代時教皆不能比其力用耳。持咒、誦經，以之植福慧，消罪業，則可矣。若妄意欲求神通，則所謂捨本逐末，不善用心。倘此心固結，又復理路不清，戒力不堅，菩提心不生，而人我心偏熾，則著魔發狂，尚有日在。夫欲得神通，須先得道：得道，則神通自具。若不致力於道、而唯求乎通，且無論通不能得，即得則或反障道，放諸佛諸祖、皆嚴禁之、而不許人修學焉。以世每有此種見解人，故因亂縷及之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    得神通而反障道，如佛世之提婆達多。佛不許顯通；賓頭盧因現神通，佛不許其入涅槃。學佛、旨在斷或證其；或斷、則通自具矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夫勸一人生淨土，即成就一眾生作佛。凡成佛、必度無量眾生，而其功由我始，其功德利益，何可思議也哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又、自既修淨土，尚須以此法門，普告一切；況妻妾子女，豈可不勸令發心、而失此巨益乎？倘天性相近，則何善如之：如稍相遠，亦須漸磨漸染，俾即遠而成近耳。此所謂深愛，所謂宏慈；捨此而為慈愛，皆名有而實無耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    度人要有權巧方便，故「須漸磨漸染」。或有因學佛而使致家人反感者，此必不懂「漸」法，或是「猛攻」所致。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      當詳閱「淨土十要」，「淨土聖賢錄」，「樂邦文類」等，則取法有地，懷疑無由矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「樂邦文類」：宋、沙門宗曉編。五卷。大正藏第四十七冊，卍續一０七。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「法苑珠林」一書，詳談因果，理事並進；可治近世排因撥果、肆無忌憚等膏肓痼疾。凡有信心讀書人，皆當令閱此書，豈但有益於身心性命，實於格物致知、文章學問，大有裨益也。安士全書，亦與此同其氣類耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「法苑珠林」：參閱一九八頁
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a25">
    </a>
    <span style="color:#333399">
     復永嘉某居士書一（節錄）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夫人宿世果種善根，且無論為學、求道，可為出世大事之前茅：即貪填癡等煩惱惑業，疾病顛連、種種惡報，皆可以作出生死、入佛法之因緣；顧其人之能自反與否耳。不能自反，且無論碌碌庸人，為世教之所拘，即：晦庵、陽明、靖節、放翁等，雖學問、操持、見地，悉皆奇特卓犖，然亦究竟不能徹悟自心，了脫生死。其學問操持見地，雖可與無上妙道作基，由不能自反，竟為入道之障。可知：入道之難，真難於登天矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    能自省者，如蕅益大師：「十二歲，就外傅。聞聖學，即千古自任，誓滅釋、老！開葷酒；作論數十篇，闢異端」（見八不道人傳）。至「十七歲，閱「自知錄序」及竹窗隨筆，乃不謗佛，取所著闢佛論焚之」（同上。傳載「靈峰宗論」一）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    不能自反，則如宋之朱子晦庵，明之王陽明，東晉之陶公靖節，宋之陸游放翁……。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      「不執著」等語，理則是，而事非博地凡夫之所能為也。終日穿衣喫飯，侈談不執飢寒，與終日枵虛，不得杯水粒米，餓且將死，而謂人曰：「吾視龍肝鳳髓，直同穢物，思之即嘔，況其下者乎？」同一空談耳。今時不明教理，即參禪宗者，每多中此空解脫病。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世人只會在飽飧時說「不執著」，饑渴時則否。或謂：宗門說：「終日吃飯，不曾咬著一粒米」。對呀！我也是：吃飯時，不曾咬著「米」：但是、卻咬著「飯」呀！飯中那來生米？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      至於靜坐澄思，空境現前，不過以靜澄伏妄，偶爾發現之幻境耳。若錯認消息，生大歡喜，則喪心病狂，佛亦難醫矣！幸能體察而不執著，棄捨幻妄，卒得貫通諸法法門，可謂久歷荊棘，忽達康莊矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    熟讀大佛頂首楞嚴經所明五陰魔境，才不致「錯認消息」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      末世人根陋劣，知識希少，若不仗佛慈力，專修淨業；但承自力，參叩禪宗，不第明心見性、斷惑證真者，罕有其人：而以幻為真，以迷為悟，著魔發狂者，實繁有徒矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    古德云：「修行以念佛為穩當」，切勿好高騖遠。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所以永明、蓮池等，觀時之機，極力主張淨土法門也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    永明禪師曰：「禪定一法，乃四辯六通之本，是革凡成聖之因；攝念少時，故稱上善。然須明沈掉，消息知時。經云：如坐禪昏昧，須起行道念佛，或志誠洗懺，以除重障。策發身心，不可確執一門，以為究竟。故慈愍三藏云：聖教所說正禪定者：制心一處，念念相續，離於昏掉，平等持心。若睡眠覆障，即須策動念佛誦經，禮拜行道，講經說法，教化眾生，萬行無廢。所修行業，迴向往生西方淨土。若能如是修習禪定者，是佛禪定，與聖教合。」（萬善同歸集二）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蓮池大師提倡念佛的文字甚多，詳讀「雲棲法彙」可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      淨土法門，釋迦、彌陀之所建立也：文殊、普賢之所指歸也；馬鳴、龍樹之所弘揚也；匡廬、天台、清涼、永明、蓮池、蕅益之所發揮倡導，以普勸夫若聖、若凡，或愚、或智也。此諸菩薩大士，於千百年前，早已為吾遍研藏教，特地揀出此不斷惑業、得預補處，即此一生、定出樊籠：至圓、至頓，至簡、至易；統攝禪教律、而高出禪教律；即淺、即深，即權、即實：殊特、超越，天然妙法也！吾信仰佛祖，以古為師，豈不如親近今時知識之為愈乎？華嚴一經，王於三藏，末後一著，歸重願王：華藏海眾，悉證法身，咸求往生，企圓佛果。吾何人斯？敢不景從！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這一段文，太重要了！熟讀之，記在心中，念念不忘，則求生極樂淨土之心願，萬牛莫挽矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a26">
    </a>
    <span style="color:#333399">
     復永嘉某居士書二節錄
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      彌陀衷論，若經、若論，皆有功於淨業行人，亦有啟後人妄作排古之端，其過殊非淺淺！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「彌陀衷論」：即「摩訶阿彌陀經衷論」。經、係清咸豐初年，魏承貫居士會譯本。清十光緒年間，王耕心居士作「衷論」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      當取其閉關專修之法。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論曰：「學者當閉關念佛：必念至一塵不染，萬緣俱寂，心中僅存四字佛號，雖強覓妄念，亦了不可得，然後得為一心不亂」。其閉關之法，有「五要」、「五戒」。論曰：「五要者：一曰擇地，二曰擇人，三曰預約，四曰刻期，五曰儀軌。五戒者：一曰禁語，二曰屏事，三曰持齋，四可謝客，五曰防退」。又云 
    ：「而無上綱要，不過一事。一事者：舍（捨）飲食、便溺、臥寐、三事外，口惟誦佛，誦不得住：心惟憶佛，憶不得住；耳惟聽佛，聽不得住。飲食、便溺時，口雖不得誦佛，心中未嘗不可憶佛。既臥、亦然，及寐乃已，已醒復續。此專念之定法也。口不誦佛，是為外斷：心不憶佛，是為內斷。外斷猶有不得已時；如有內斷，是心不在佛矣！心不在佛，尚何專念之有？」詳見衷論五。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      其所謂：自匡廬創建蓮宗以來，無一識經義者。其親證三昧，唯一省一大師。皆其偏見局論，最為輕藐古德。開我慢之道，邀來哲共遊，豈非謗法謗僧？而其所以作此說者，實欲露出自己乃親得聖師真傳，實為淨宗第一功臣而已。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論曰：「淨土一宗，自匡廬創制，迄今幾千五百年，涉其藩者，不可勝計：而求如（省一）大師之其修實證、垂範百世者，殊不多覯。」（衷論五、省一大師傅）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論敘曰：「……耕心少承家學……及參省一大師於揚州，復具通現證三昧之故，沈潛研索，幾三十年。……」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      至於指斥紫閣、雲棲、蕅益等，適彰其少見少聞，不達如來權實法門，欲以己之一機為準。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    紫閣：唐、紫閣山草堂寺飛錫大師，芳「念佛三昧寶王論」三卷，二十門。中卷、高聲念佛面向西方門第十一，明高聲念佛，其勝義有五，如云：「聲之厲也，拔茅連茹」。又云：「聲光所及，萬禍冰消」。又云：「如牽木石，重而不前：洪音發號，飄然輕舉」。論見淨土十要第五。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「唐人紫閣法師謂：高聲念佛，易得三昧。余昔頗信其說，閉關兩期，皆以高聲持誦，而心亂彌甚。……高聲持誦，必致心逐神馳，轉非善計。……而兩期二百餘日，晝夜聲喧，竟致氣處之病。以此知紫閣之說，乃叢林念佛之陋習。……如深信其說，且轉滋流弊。此高聲念佛之誤也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    念佛之法，或聲、或默，當自善調。耕心不善調心，而致氣虛之病，即怪紫閣。謂其有所證，其誰信之？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「……雖博如雲棲之疏鈔，精如靈峰之要解，亦顯與經義背馳」。又云：「．一心不亂之實定，不可誤信講師之謬解」。又曰：「近世雲棲大師，不知現證三昧、必待閉關專念，乃奏實效；復不知流俗閉關之無法，致滋謬妄，乃轉以閉關念佛為譏病，其理殊不可解！以中興淨土之宗師，而所見如此，使專念之誤，幾無定論：現證三昧，幾成絕學：致淨土一宗，愈趨愈下，無足怪矣！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又曰：「……而博如雲棲之疏鈔，精如靈峰之要解，無不誤以獲定之期，為閉關專念之期。以是、行人遂有念佛打七之說」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又云：「靈峰要解曰：『執持、則念念憶佛名號，然有事持、理持……』今按先佛淨宗遺教，惟有專心持念之誨；專心持念，惟在事持，別無所謂『理持』也。」又曰：「後世說經之徒……惟恐淨業之不玄不妙，每強生枝節，競進葛藤，如雲棲之疏鈔，靈峰之要解，皆窮高極深，惟恐不得當者、是也。不知淨土之要，專在事修，無取理觀」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又曰：「蓮池大師未能會通遺教，不知念佛三昧有定慧之別，輒以持名念佛所證之一心為事一心，以參究念佛所證之一心為理一心。雖先佛遺教絕無參究念佛之說，亦在所不顧，不知何意也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如古德謂：得鳥者、網之一目，不可以一目為網：治國者、功在一人，不可以一人為國。王耕心決欲以一目為網，一人為國，發而為論，頗自矜張；猶是少年時空腹高心，不可一世之狂態。謂己掩關二期，亦有所證，斷難取信。何以言之？證三昧人，非不開議論之辯口，但心平氣和，唯理是尚。若彼所論，多皆矜己斥人，乃堅白同異辯士之言，非契理契機決定之論也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    自謂「有所證二十其「所證」，或是小輕安。如「無聞比丘」，把「四禪」當「四果」，其道已左矣！其所論，若云「契機」，或只契王耕心一機耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      縱然有功，吾不敢向人讚歎，令其受持流通也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    或可去汙存清，截除謬妄，取其有益於人者，節錄而刊行之，但必須細心謹慎耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      流通佛法，大非易事。翻譯經論，皆非聊爾從事；故譯場之中，有主譯者，譯語者，證義者，潤文者；豈敢隨自心裁，傳布佛經？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    據唐貞元年間，三藏般若主譯四十華嚴之譯場，其執事，有：宣梵文、譯語、筆受、迴綴、潤文、證義、詳定，等七職。而後四種各二位，如證義，分：校勘證義，證禪義。須十一人主其事。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      王龍舒大彌陀經，自宋至明末，人多受持；由雲棲以猶有不恰當處，故此後漸就湮沒。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蓮池大師曰：「世傳大彌陀經，龍舒王居士會（漢、魏、吳、宋）四譯經文而成之者也。……其中頗有未安，如四十八願……較之魏譯，或前著後，或後著前，次第紊亂。以參二譯，亦各不協。夫譯經必據梵本，居士憑何梵本而別為次第呼？於理雖似無妨，於譯法大為不順。……又、魏譯三輩往生，皆曰『發菩提心』，居士乃惟中輩有之，下曰『不發』，上竟無文。全缺差殊，未審何意？」（雲棲山房雜錄、無量壽經跋）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又、竹窗三筆云：「（龍舒）所輯大彌陀經，不免抄前著後……，抄後著前，此一失也」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      魏承貫之學識，不及龍舒；其自任過於龍舒。因人之跡以施功，故易為力，豈承貫超越龍舒之上耶。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    印祖文鈔卷一、復高邵麟居士書三，書末小注中云：「魏承貫刪削之無量壽經，又依餘經增註，理雖有益，事實大錯，不可依從」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      蓮池尚不流通王本，吾擠何敢流通魏本，以啟人妄改佛經之端，及闢佛之流，謂佛經皆後人編造，初非真實從佛國譯來者？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    民國三十五年，又出一種會集本：夏蓮居據五譯會集，題名「佛說大乘無量壽莊嚴清淨平等覺經」。印祖已生西，當然未見。民國三十七年，律航法師（那時還是黃如初居士）傳來台灣。近有黃念祖居士註釋流通。我們還是遵 
    祖訓，弘原譯本為宜。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然此經此論，若真修上士觀之，亦有大益：以但取其益，而不染其弊。若下士觀之，則未得其益，先受其損；以徒效其改經斥古之愆，不法其直捷專精之行耳。觀機設教，對證發藥，教不契機，與藥不對證，等耳。敢以一二可取，而遂普令流通，以貽下士之罪愆乎？（中略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大似錯將「甘遂」當「甘草」，不但「不對證」，且有「中毒」之虞！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若論逗機最妙之書，當以淨土十要為冠。而彌陀要解一書，為蕅益最精最妙之註，自佛說此經以來之註，當推第一。即令「古佛再出於世，現廣長舌相，重註此經，當亦不能超出其上。況後生淺聞薄解，便欲指斥，冀其超越乎哉！以螢光而較日，多見其不知量也。惜哉！王生，何苦如此？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    王生指斥一日七日之義，見後「書三」可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      澍庵之問：書皆能誦，乃他心通耳。（下略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論中，有「澍庵大師傳」。永嘉某居士問：澍庵、書皆能誦，何故？祖答：「乃他心通耳」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a27">
    </a>
    <span style="color:#333399">
     復永嘉某居士書三
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      彌陀經，當依蕅益要解。衷論詮釋，多有任己見、違經旨處，不可依從。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    王耕心的衷論，好像很「迷人」，這位「某居士」，三封信都在討論，而印祖亦再三開示，以破其迷。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      佛為九法界眾生說法，豈可以己之智力不能，而遂斷以「決無此理」！其一日七日之釋，顯是以已量九法界。若如是詮，豈特彌陀一經，不能統攝群機；一代教典之圓頓妙談，皆當以已智不能，而疑為妄語。謗佛、謗法、謗僧，罪在不原。雖於下根有警發處，然傷其大體，此印光不敢勸人受持也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「一日七日之釋」：衷論曰：「……當以『執持名號』為一句，以『若一日若二日』直至『一心不亂』，自為一句。……其意謂：行人念佛，如能念至一日一心不亂，或達至七日一心不亂，即可操他日往生之左券，其人臨命終時，即心不顛倒，徑遂往生爾。一日至七日，乃念佛一心不亂、獲定之期。非念佛一日或至七日即可一心不亂、即可獲實定也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      淨土法門，猶如大海，長江大河亦入，杯水滴水亦入。證齊諸佛者，尚求往生：五逆十惡者，亦預末品。何得以得一心及三昧，而拒其未得者？但取法乎上，僅得其中，自己決志求生，唯富企及於此。若謂非此決不得生，是又自立科條，不依佛說矣！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「淨宗正因，第一在發願往生，第二即在念佛至一心不亂」。又云：「一心不亂，即為念佛三昧。而念佛三昧，決無七日印證之理」。又曰：「念佛七日即證一心，決非經文之本義，亦非人世所宜有」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      淨土三經，自古流通；并行願品篇四經。豈可謂不奉為圭臬乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今之淨土五經，以勢至念佛圓通章，附於三經之後，稱為淨土五經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      今之修淨業者，多皆不知宗旨，但依事相。與而言之，方可云淨宗中人，奪而言之，實百有九十九，皆屬「無禪無淨土」，何得以此等人為準？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    印祖於淨土決疑論釋「無禪無淨土」曰：「有謂：無禪無淨，即埋頭造業，不修善法者。大錯，大錯！夫法門無量，唯禪與淨，最為當機；其人既未徹悟，又不求生，悠悠泛泛，修餘法門；既不能定慧均等，斷惑證真；又無從仗佛慈力，帶業往生；以畢生修持功德，感來生人天福報」，是謂「無禪無淨」。細讀決疑論可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      但以小本文簡義豐，故列於日誦，餘則隨人受持有異耳。衷論所說，有益者固多，有礙者亦復不少。若無擇法智眼，或恐未得其益，而備受其損。如一日七日、十念不度、等，是也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一日七日，前已略引。衷論叉曰：「所謂一日至七日，乃指一心不亂在定之期；非謂念佛一日至七日即能得一心不亂也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「十念不度」：衷論曰：「至十念往生之法，雖出本經，而據余所見，諸淨業家，或修習頗勤，年當遲暮，反退初心；或臨命終時，神明昏憒，徑失正念者，時時有之。若惟修十念，輒能往生者，實未嘗親見」。如未親見便認為無此事，則未能親見者多矣，一生數十年，能見幾何？且大地行人不知有多少，王生局住一方，豈能一一往見？既知十念出自本經，即以未親見而撥無，是不信佛語矣！亦是不信彌陀導師之四十八願矣！王生何出此謗法之謬說？殊不該也！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「等」字，該括衷論中有損之文。茲再略引二：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「古今從未有專修觀想求生淨土者」。這未免過於武斷！「從未有」，何據？難道王生曾到九品蓮台一一查驗過？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「參究念佛，本後世偽妄之說，非先佛遺教所有」。又曰：「雲棲大師……以參究念佛所證之一心為理一心；雖先佛遺教絕無參究念佛之說，亦在所不顧，不知何意？」虛雲禪師云：「宋朝以後，念佛者多，諸大祖師，乃教參『念佛是誰』？」（禪七開示）這是宗門修法。專修淨者，則不須此。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論曰：「先哲論念佛三昧，厥誤有十。十誤具存，適為其修實證之害，不可不察。十誤者：一、七日刻期之誤，二、不坐不睡之誤，三、高聲念佛之誤，四、事持理持之誤，五、參究念佛之誤，六、集眾念佛之誤，七、執著觀想之誤，八、執著事懺之誤，九、因陋就簡之誤，十、避難趨易之誤。」詳見衷論。前已略引少分。此諸「誤」，多是耕心「認為」。多是「不誤」為「誤」，有的似是而非。文繁，從略。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      受持讀誦，為佛門始終正行。即禪宗專務參究者，亦復如是受持。如藥山、仰山、永明、首山、棲賢湜、育王微等。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    永明等四位，見三五一頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    藥山：惟儼禪師，絳州韓氏子。年十七出家。首參石頭希遷禪師……師一夜登山經行，忽雲開見月，大笑一聲，應九十里！唐文宗太和八年（西紀八三四），十一月六日，臨順世，叫曰：「法堂倒，法堂倒！」眾持柱撐之。師舉手曰：「子不會我意。」乃告寂。壽八十四。（傳燈錄一四）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    仰山：慧寂禪師，韶州懷化葉氏子。年九歲，於廣州投和安 
    通出家。十四歲，父母取歸，欲與婚媾，師不從，遂斷二指，跪致父母前，誓求正法，以答劬勞，父母乃許。再詣通處，得披剃。初謁耽源，使參溈山，得入室。
    <span>
    </span>
    師住觀音時，出膀曰：「看經次，不得問事」。唐禧宗中和三年（西紀八八三），陞座辭眾說偈曰：「年滿七十七，無常在今日，日輪正當午，兩手攀屈膝」。言託，以兩手抱膝而終。（傳燈錄一一、五燈全書一七）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      但以拈提向上，則有似乎撥：不知拈提向上，舉盡世間法法頭頭，皆歸本分。彼未得其門者，遂隨語生解。從茲一輩參禪者，率多藐視經教。此輩雖自名禪人，實屬法門罪人！如來逆子！何足挂齒？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    藥山看經次，僧問：「和尚尋常不許人看經，為甚麼卻自看？」山曰：「我祇圖遮眼。」曰：「某甲學和尚，還得也無？」山曰：「汝若看，牛皮也須穿。」（指月錄）此謂「似乎撥」。實則宗門祖師個個博通三藏，可謂善「遮眼」者！若不會「遮眼」，能「看穿牛皮」亦得。切不可作「法門罪人」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      勸令受持讀誦，諸經無不如是，豈特金剛、行願乎哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    楞嚴、法華、維摩、圓覺……皆勸受持讀誦。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      華嚴一經，王於三藏；末後一著，歸重願王。但宜尊重華嚴，不可小視餘經。以諸大乘經，皆以實相為經體故。華嚴之大，以其稱性直談界外大法，不攝二乘等故。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    二乘在座，如聾若啞，不見不聞，故云「不攝」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      法華之妙，在於會三歸一，開權顯實，開迦顯本處故。台宗謂：法華純圓獨妙，華嚴猶兼乎權（即指住、行、向、地、等覺而言。）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「唯有一乘法，無二亦無三」，是謂「會三歸一」。塵點劫前，人已成佛，是謂「開跡顯本」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      然、佛於法華，讚法華為經王：於華嚴亦然。豈後世宏經者，必須決定於五大部、分出此高彼下，不許經經偏讚乎？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五大部：有謂：一華嚴，二寶積，三般若，四法華，五涅槃。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      修禪宗者，偏讚禪宗：修淨土者，偏讚淨土。不如是，不能生人正信，起人景仰。但宜善會其義，不可以詞害意。孟子稱孔子生民未有之聖，然孔子見堯於羹，見舜於牆，見周公於夢，其傚法企慕乎三聖者，何其至誠如是之極也！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    後漢書「李固傳」：「昔堯殂之後，舜仰慕三年，坐則見堯於牆，食則睹堯於羹。……」這是舜見堯於羹牆，不是孔子。文中所云，未詳出處。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論語、述而：子曰：『甚矣，吾衰也，人矣，吾不復夢見周公！』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      念佛人，但能真切念佛，自可仗佛慈力，免彼刀兵水火。即宿業所牽，及轉地獄重報，作現生輕報，偶罹此殃，但於平日有真切信願，定於此時蒙佛接引。若夫現證三昧，因已入於聖流，自身如影，刀兵水火皆不相礙；縱現遇災，實無所苦。而茫茫世界，曾有幾人哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    轉重報為輕受，請參閱三０八頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      行願品，義理宏闊，文字微妙，誦之、令人人我眾生之執著，化為烏有：往生淨土之善根，日見增長。理宜自行化他。但不可以未持此經即修淨土，亦屬偏僻薄福耳。蓮池、蕅益等，亦皆極力讚揚。彌陀要解中，有云：「如來一代時教，唯華嚴明一生圓滿；而一生圓滿之因，末後普賢以十大願王、導歸極樂，勸進善財，及華藏海眾。噫！華嚴所稟，卻在此經。而天下古今，信尟疑多。詞繁義蝕，余唯有剖心瀝血而已！」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    便蒙鈔釋曰：「 華嚴大經所稟一生成佛之義，末後導歸安養，卻在此經。誰信此義？誰又不疑此義？非但今時，古來「華嚴合論」尚云：『西方是權，華藏是實』，故曰：「天下古今，信鈔疑多」。雖有三兩家註述，言辭太繁：凡夫例登補處之理，念念即佛之宗，華嚴所稟此經之義全蝕。蝕者、缺也。余唯下，大師自謂無別法，唯有剖心瀝血而已矣！是故、此解，字字皆大師心血也！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所以、無隱謂：華嚴、即廣本彌陀，彌陀、即略本華嚴。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「無隱」：待查。清、彭際清居士著「華嚴念佛三昧論」，對此義頗有發揮。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      觀二大師之言，則知：看經不具圓頓眼，其孤負佛恩處，多矣！（下略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    蕅祖云：「名字位中真佛眼」。印祖謂：「看經必具圓頓眼」。古德云：「修學須具擇法眼」，才不致孤負佛恩。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a28">
    </a>
    <span style="color:#333399">
     復永嘉某居士書四（節錄）
    </span>
    <span lang="EN-US" style='font-family:"Times New Roman";
color:#333399'>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      雲棲大師立法教人，皆從平實處著手；依之修持，千穩萬當：斷不至得少為足，著魔發狂。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    茲錄「普勸念佛」一段，可知雲棲大師教人是如何平實。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「夫學佛者，無論莊嚴形述，止貴真實修行。在家居士，不必定要緇衣道巾。帶髮之人，自可常服念佛，不必定要敲魚擊鼓。好靜之人，自可寂默念佛，不必定要成群做會。怕事的人，自可閉門念佛，不必定要入寺聽經。識字之人，自可依教念佛。千里燒香，不如安坐家堂念佛。供奉邪師，不如孝順父母念佛。廣交魔友，不如獨身清淨念佛。寄庫來生，不如現在作福念佛。許願保禳，不如悔過自新念佛。習學外道文書，不如一字不識念佛。無知妄談禪理，不如老實持戒念佛。希求妖鬼靈通，不如正信因果念佛。以要言之：端心滅惡，如是念佛，號曰善人；攝心除散，如是念佛，號曰賢人；悟心斷惑，如是念佛，號曰聖人。」（雲棲法彙）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      王耕心入道之要，未能十分明了，便任意操筆，肆開大口，抹煞一切。雖有宏法之心，實任壞法之咎。此皆由不親明眼知識，及反心自問二病所致。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    衷論敘云：「耕心少承家學，既嘗受業於先世父，頗悉紅螺宗恉。及參省一大師於揚州，復具通現證三昧之故，沈潛研索，幾三十年，乃敢就先世父所定本經，僭加論說。」衷論全文，除讚揚紅螺訥堂大師之外，僅有省一大師是其所親近者。而自稱「現證三昧」，是其不知反心自問的病源。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      心跳惡夢，乃宿世惡業所現之兆。然現境雖有善惡，轉變在乎自己。惡業現而專心念佛，別惡因緣為善因緣，宿世之惡業，翻為今世之導師。惜世人多被業縛，不能轉變，遂成落井下石，苦上加苦矣！（中略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    落井下石的「石」，通常是他人下的，這裡卻是自己下的，所以「苦上加苦」。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      十往生經，今藏無有，不須偏求。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    十往生經：卍續藏有，見第八十七冊。題目「佛說十往生阿彌陀佛國經」。失譯。約二千餘字。望月大辭典認為是陳隋時代的偽作。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      集諸經禮懺悔文、西方禮讚等，若偈若文，多是善導觀經四帖疏中之文。若將四帖疏上品往生章註詳看，方知所言觀經，祇舉觀經一句，下即詳釋，非全體盡屬經文。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    善導大師的著述，有：觀經四帖疏。觀念阿彌陀佛相海三昧功德法門，一卷。簡稱「觀念法門」。轉經行道願往生淨土法事讚，二卷。簡稱「法事讚」。往生禮讚偈，一卷。依觀經等明般舟三昧行道往生讚，一卷。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文鈔中，「西方禮讚」，可能是「往生禮讚偈」。「集諸經禮懺悔文」，則無此目。藏中有「集諸經禮懺儀」，但此是唐、智昇撰的。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善導觀經四帖疏，中國多年失傳，近方由東瀛請來。金陵刻板。而流傳既久，錯訛甚多。即諸經禮懺悔文，亦屬訛謬不少。四帖疏、懺悔文互觀，亦可正其少分；餘者亦有依義可正之處。光十年前，曾一再閱而標之，雖未敢必其復彼初出之原，然亦正正者多，而正訛者少，為自信得及耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    印祖標閱本，未見流通。大正藏本是經疏別行，一、觀經玄義分，二、觀經序分義，三、觀經正宗分定善義，四、觀經正宗分散善義。即此為四卷。所謂「四帖」者，是也。卍續藏是經疏會本。台灣印經處出版的「淨土叢書」，此疏則據卍續影印。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      他心通，有種種不同，且約證道者說。如澍庵，無論問何書，即能一一誦得清楚，一字不錯。其人素未讀書，何以如此？以業盡情空，心如明鏡，當無人問時，心中一字亦不可得；及至問者將自己先所閱過者見問，彼雖久而不記，其八識田中，已存納此諸言句之影子（看佛經亦如此，古人謂一染識神，永為道種，當於此中諦信。）其人以無明錮蔽，了不知覺，而此有他心通者，即於彼心識影子中，明明朗朗見之，故能隨問隨誦，一無差錯。即彼問者未見此書，亦能於餘人見者之心識中，為彼誦之。此係以他人之心作己心用，非其心常常有如許多經書記憶不忘也。凡夫不了，將謂有許多奇特；究其實，祇是業消慧朗、障盡智圓耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    澍庵：衷論曰：澍庵大師，江南甘泉人。少時粗獷無賴，不持戒律。嘗居揚州禪寺，以與飯頭相競，穢罵無禮。主僧訶責之。後悔改，閉關三年，專持大悲咒，禁語。三年出關，則神采頓殊，抑抑自下，見者皆敬異之。嘗於茶社為學子誦所論書，且誦且解。師於內外方策、九流百家，下逮小說、短書，一切文字，不待目涉，皆能暗誦。咸豐初年入寂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      扶乩多是靈鬼假冒仙佛神聖。鬼之劣者，或無此通力；其優者，則能知人心，故能借人之聰明智識而為之。紀文達謂：「乩多靈鬼假託；余與兄坦然扶乩，余能詩而不能書，余扶、則詩詞敏捷，書法潦草：坦然扶、則詩詞庸常，書法遒勁。所冒古人，問及集中奧竅，則云年代久遠，不復記憶。故知非真」。然此鬼之靈，但能於人現知之心，借而為用。於識田中有，現知中無者；或此義非己所知者，便不能引以示人。其去業盡情空之他心通，實有天淵之遠。但其氣分似之。又恐汝等，或為乩教所迷，故不得不引及而并言之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    紀曉嵐曰：「……大抵幻術多手法捷巧。惟扶乩一事，則確有所憑附：然皆靈鬼之能文者耳。所稱某神某仙，同屬假託；即自稱某代某人者，叩以本集中詩文，每多云『年遠忘記』，不能 
    答也。其扶乩之人，遇能書者則書工，遇能詩者即詩工，遇全不能詩能書者，則雖成篇而遲鈍。余稍能詩而不能書；從兄坦居，能書而不能詩；余扶乩則詩敏捷，而書潦草：坦居扶乩，則書清整而詩淺率。余與坦居，寔皆未容心；蓋亦借人之精神，始能運動。所謂「鬼不自靈，待人而靈」也。蓍、龜本枯草、朽甲，而能知吉凶，亦待人而靈耳。」（閱微草堂筆記四、灤陽消夏錄四）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文鈔「余與兄坦然」、「坦然扶」之「然」字，諒是筆誤。據筆記原文，皆作「坦居」，非「坦然」也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又、宋高僧傳載：僧緘往王處厚齋，處厚讀文章甚得意，因問：「讀何文字？」處厚言：「此我中進士策」。緘曰：「風簷之下，有此從容乎？」於囊中取出一編，曰：「此非汝策乎？」處厚視之，即當日厚策。處厚曰：「此吾後來筆削者」。緘曰：「吾固知非汝原策也」。因問：「師囊中何以有我此策？」緘曰：「非但此策，汝自讀書以來，乃至戲頑，一筆一晝，吾囊中一一俱有」。處厚驚懼，不敢致問。樹庵但有他心通，末見其有神通：僧緘乃有他心通，而兼有大神通，能將彼心識中所現之書，現出形質以示其人，實非自己囊中存留而取出也。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「宋高僧傳」，宋、贊寧撰，三十卷。「僧緘」，見卷二十二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      近來上海乩壇大開，其所開示改過遷善，小輪迴、小因果等，皆與世道人心有大裨益。至於說天、說佛法，直是胡說！吾等為佛弟子，不可排斥此法，以其有阻人遷善之過；亦不可附贊此法，以其所說佛法，皆屬臆撰，恐致壞亂佛法，疑誤眾生之愆。（中略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    對於乩壇，我們應遵祖訓：不排、不贊。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      念佛十種利益：謹考「淨土指歸集」下卷末十種勝利，慈雲懺主謂：諸經具說，未知的出何經？或是約義纂集，亦未可知。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    淨土指歸集：明、大佑法師集，上下卷。「十種勝利」，見下卷末。其文曰：「慈雲懺主云：三界大師，萬德慈父，歸之者罪滅，敬之者福生。諸經具說：若能歸依三寶，受持一佛名者，現世當獲十種勝利」云云。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      前數紙中，有：高聲念佛，誦經及禮佛，皆有十種功德，則標之曰：業報差別經。（中略）
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「前數紙」：即指歸集明十種勝利前數頁。文云：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「高聲念佛 業報差別經云：高聲念佛、誦經，有十種功德：一、能排睡眠，二、天魔驚怖，三、聲偏十方，四、三塗息苦，五、外聲不入，六、令心不散，七、勇猛精進，八、諸佛歡喜，九、三昧現前，十、往生淨土。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又云：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    「禮佛功德業報差別經云：禮佛一拜，從其膝下，至金剛際，一塵一轉輪王位。獲十種功德：一、得妙色身，二、出言人信，三、處眾無畏，四、佛所護念，五、具大威儀，六、眾人親附，七、諸天愛敬，八、具大福德，九、命終往生，十、速證涅槃。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      念佛、回向，不可偏廢。回向、即信願之發於口者。然、回向祇宜於夜課畢，及日中念佛誦經畢後行之。念佛當從朝至暮不間斷。其心中但具願生之念，即是常時回向。若夫依儀誦文回向，固不得常常如是。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、早晚課畢，當「依儀誦文回向」；二、平時念佛，只要心中有「願生」之念即可。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      諸大乘經，經經皆令諸眾生直成佛道；但恨人之不誠心念誦，致不得其全益耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    華嚴、楞嚴、維摩、圓覺、法華、涅槃，經經皆然。細讀自知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      楞嚴五卷末、大勢至菩薩章，乃淨宗最上開示。祇此一章，便可與淨土四經參而為五，豈有文長之畏哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    從此、就有「淨土五經」之流傳矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      君子之學為己，乃念念叩己而自省耳。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論語、憲問：「古之學者為己；今之學者為人。」謂：古時的學者，是為充實自已的學養而努力；現代的學者，是為充實自己的學養而努力；現代的學者，是為獲得人們的讚賞而努力。（論語今解）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      夢覺一如，唯功夫到家者方能。但於覺時操持，久之、夢中自能無大走作矣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    徹證三昧，才能「夢覺一如」。心與佛打成一片，亦即心佛一如。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
