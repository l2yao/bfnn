
<html>
<head>
<meta http-equiv=Content-Type content="text/html; charset=Big5">
<title>蕅益大師四十八願文</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW background="../books/textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>蕅益大師四十八願文<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>靈峰蕅益大師著<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>—錄自學菩薩戒法—<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>獅山淨業學人會性敬輯<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>稽首三身圓滿尊，一切真如覺性海；稱彼法界等虛空，種種莊嚴大願海；</p>
  <p class=MsoPlainText style='text-indent:24.0pt;'>果因交徹不思議，菩薩一切修行海。亦禮阿彌陀如來，觀音勢至及地藏。</p>
  <p class=MsoPlainText style='text-indent:24.0pt;'>我為慈親罔極恩，遍憫一切眾生界，發生如實增上心，修行念佛勝方便。</p>
  <p class=MsoPlainText style='text-indent:24.0pt;'>深信淨土攝受門，廣大誓願普皆被；妙戒為舟智慧舵，方便為帆佛力風。</p>
  <p class=MsoPlainText style='text-indent:24.0pt;'>盡未來際度眾生，終不一念捨五濁。諸佛願海如帝珠，攝於我願重重現。</p>
  <p class=MsoPlainText style='text-indent:24.0pt;'>我願亦如摩尼王，諸佛願海悉皆攝。願輪橫遍於十方，亦復豎窮於三際；</p>
  <p class=MsoPlainText style='text-indent:24.0pt;'>一切智智之所乘，故我至心勤修習。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第一願者：我本發心，為欲上報慈父生我之恩；惟願三寶慈悲力，今我無始以來，經生慈父，咸生淨土，速證菩提。能令聞我名者，亦得上報父恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第二願者：我本發心，為欲上報悲母養育之恩；惟願三寶慈悲力，令我無始以來，經生悲母，咸生淨土，速證菩提。能令聞我名者，亦得上報母恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第三願者：願度法界虛空界，一切眾生盡成佛竟，我然後方取泥洹！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第四願者：願我婬機身心俱斷，斷性亦無；能令聞我名者，亦得永斷婬根！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第五願者：願我殺害業習，滅盡無餘；能令聞我名者，遍生慈力！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第六願者：願我癡闇謗三寶業，滅盡無餘；能令聞我名者，正信三寶！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第七願者：願我諸不善業，悉得清淨，能令聞我名者，安住梵行！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第八願者：願我決生極樂世界，速證無上菩提，分身塵剎，度脫眾生。盡未來際，無有疲厭！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第九願者：願我生生世世不忘本願，於五濁世善化眾生！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第十願者：願我在在處處弘通正法，無諸魔障！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一願者：願得無量智慧，善能通達一切佛法！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二願者：願得無量辯才，開導群迷，降伏外道，一切無畏，如師子吼！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三願者：願得無量神通，遍至十方國土，承事一切如來，及善知識，一切海會，無不得與！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十四願者：願我能出種種微妙音聲，盡未來際讚歎三寶，令諸眾生知所歸依！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十五願者：願能隨意出生種種微妙供養，供養三寶，為諸眾生作大福田！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十六願者：十方一切眾生，所有功德，我皆隨喜，令其成就無上菩提！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十七願者：十方如來成正覺時，我先勸請轉大法輪，開示眾生無上覺路！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十八願者：十方如來般涅槃時，我悉勸請莫入涅槃，常住世間饒益含識！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十九願者：十方如來會中，推我為大法王子；佛於一切海會，讚我功德、智慧、慈悲、願力。如觀世音，如地藏王等無有異！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十願者：願以大悲光明，照諸地獄；觸我光者，應時變諸苦事，成勝妙樂！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十一願者：願以大悲光明，照諸餓鬼；觸我光者，應時捨餓鬼身，得淨土生！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十二願者：願以大悲光明，照諸畜生；蒙我光者。離諸怖畏，捨身之後，得淨土生！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十三願者：願以大悲光明，照諸鬼神；蒙我光者，悉捨瞋心，開悟佛道。捨諸醜陋，得清淨身！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十四願者：願以大悲光明，照諸苦惱眾生，蒙我光者，疾病消除，六根具足，一切危難皆解脫，無量恐怖悉捐除，無病延年，發菩提意，若臨命終，即生淨土！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十五願者：願以大悲光明，照觸有形無形，有想無想，及諸魔外，令其身心捨諸邪見，通達佛乘！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十六願者：願以大悲光明，照觸人天，令其不迷欲樂，及欣厭定，各各勤求無上菩提！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十七願者：願以大悲光明，照諸聲聞，緣覺；令其捨無為證，速趨佛乘！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十八願者：願以大悲音聲，開示一切眾生，令諸眾生，決定明悟，不戀三界，不樂餘乘，惟求無上菩提！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十九願者：願以大悲神力，隨順眾生，種種所求，恆令如願，俾於我法生深信心！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十願者：我以救度眾生故，願於十方現作佛身，或現淨土，攝取眾生，莊嚴殊勝，踰於極樂；或現穢土，化導眾生，方便無量，調伏惡友！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十一願者：我以救度眾生故，願於隨類現身，一一類中，種族尊勝，威德自在，令諸同類，恭敬愛慕，如所教誨，直至菩提！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十二願者：一切無佛法處，一切法滅處，一切佛法不能行處，我誓以大悲方便，現身於中，隱顯大化，為長夜燈，救拔沈冥，出於苦海！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十三願者：願我恆於眾生餓渴之時，現作飲食，疾疫之時，現作藥草；寒凍之時，現作衣服；熱惱之時，現作涼風；險阻之處，現作津梁；乃至眾生一切所須，皆現作之。令諸眾生，若服、若食、若倚、若履，咸得安樂，發菩提心！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十四願者：若諸眾生，樂求佛乘，聞我名已，不捨肉身，得佛菩提，證於究竟！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十五願者：若諸菩薩，莊嚴佛土，聞我名已，其國勝妙，踰於極樂。欲現穢土，則得無量方便，善化剛強難化眾生！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十六願者：若諸眾生，欲見諸佛淨土，聞說法音；我願令彼皆得見聞！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十七願者：若諸眾生，欲往無數世界供養三寶；願令一念之間，普得周遍！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十八願者：若諸眾生，欲生諸佛淨土；聞我名號，即得隨願往生！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十九願者：若諸眾生，同我誓願；速得無量智慧方便，威德自在！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十願者：若有眾生樂求小乘；我願令彼速登聖果，即便迴心入菩薩乘！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十一願者：願諸十方修行菩薩，聞我名號，直至菩提，永無魔事！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十二願者：願諸十方邪魔、外道，聞我名號，即捨邪見，同歸正覺！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十三願者：若有眾生，身具五逆，十惡，四棄，八棄，當墮大地獄中，我願以大悲心力，使知求哀懺悔；隨現勝妙色身，至其人前，摩頂安慰；令彼罪根永拔，發菩提心！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十四願者：若有眾生，或謗我法，或詈我名，彼雖障重；我誓以平等大慈悲力，令其滅惡，速趨菩提！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十五願者：願我慈眼，最極清淨，普視盡虛空界，乃至極苦之處，悉令安樂；極惡眾生，悉令賢善！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十六願者：願我印手最極莊嚴，於念念中，出生一切諸供養雲，諸珍寶雲，諸衣服雲，諸眾具雲，諸飲食雲，諸醫藥雲，諸三昧雲，諸總持雲，諸辯才雲，諸光照雲，遍虛空界，利益眾生，盡未來際，無有斷絕！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十七願者：願我名號，最極高遠，盡十方界，靡不周遍；乃至法滅之處，我名不滅；恆令眾生，若聞，若稱，悉得解脫！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十八願者：願我色身，最極微妙，以不可說不可說佛剎極微塵數大人之相，而自莊嚴；一一相，有不可說不可說佛剎極微塵數隨形好；一一好，有不可說不可說佛剎極後塵數光明；一一光明，皆作不可說不可說佛剎極微塵色，嚴飾國界；皆演不可說不可說佛剎極微塵聲，宣揚妙法；皆發不可說不可說佛剎極微塵數香，普熏一切；皆出不可說不可說佛剎極微塵數上妙飲食，供養一切；皆雨不可說不可說佛剎極微塵數衣服眾具，普施一切；皆現不可說不可說佛剎極微塵數化佛，教化一切；一一化佛，皆有不可說不可說佛剎極微塵數諸化菩薩以為眷屬；一一菩薩，皆有不可說不可說佛剎極微塵數殊勝莊嚴；一一莊嚴，皆作不可說不可說佛剎極微塵數廣大佛事；一一佛事，皆於不可說不可說佛剎極微塵數世界，利益眾生；其有眾生，見一佛事，則得見我微妙色身；見我身者，則能與我平等，則能速得成佛！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>願我臨欲命終時，盡除一切諸障礙。面見彼佛阿彌陀，即得往生安樂剎。</p>
  <p class=MsoPlainText style='text-indent:24.0pt;'>我既往生彼國已，現前成就此大願；一切圓滿盡無餘，利樂一切眾生界。</p>
  <p class=MsoPlainText style='text-indent:24.0pt;'>彼佛眾會咸清淨，我時於勝蓮華生，親睹如來無量光，現前授我菩提記。</p>
  <p class=MsoPlainText style='text-indent:24.0pt;'>蒙彼如來授記已，化身無數百俱胝，智力廣大遍十方，普利一切眾生界。</p>
  <p class=MsoPlainText style='text-indent:24.0pt;'>乃至虛空世界盡，眾生及業煩惱盡；如是一切無盡時，我願究竟恆無盡！</p>
  <p class=MsoPlainText style='text-indent:24.0pt;'>我此廣大殊勝願，無邊勝福皆迴向；普願沈溺諸眾生，速往無量光佛剎！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
