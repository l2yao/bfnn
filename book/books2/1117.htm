<html>
 <head>
  <meta content="text/html; charset=utf-8" http-equiv="Content-Type"/>
  <title>
   淨土要典
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW" link="blue" vlink="purple">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      淨土要典
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     靈峰蕅益大師著
    </span>
    <span lang="EN-US" style='font-family:"Times New Roman";
color:#003300'>
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     —錄法海觀瀾卷第五—
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     獅山淨業學人會性敬輯
    </span>
    <span lang="EN-US" style='font-family:
"Times New Roman";color:#003300'>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a01">
      大寶積經無量壽如來會
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a02">
      佛說阿彌陀經
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a03">
      阿彌陀鼓音聲王陀羅尼經
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a04">
      佛說觀無量壽佛經
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a05">
      無量壽經優波提舍
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a06">
      佛說阿彌陀經疏
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a07">
      觀無量壽佛經疏
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a08">
      觀無量壽佛經疏妙宗鈔
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a09">
      十疑論
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a10">
      往生淨土懺願儀
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a11">
      決疑行願二門
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a12">
      念佛三昧寶王論
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a13">
      淨土或問
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a14">
      寶王三昧念佛直指
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a15">
      西齋淨土詩
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a16">
      淨土生無生論
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a17">
      西方合論
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a18">
      淨土境觀要門
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a19">
      蓮宗寶鑑
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a20">
      樂邦文類
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a21">
      龍舒淨土文
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a22">
      往生集
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a23">
      西方發願文
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     編者附說
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    案
    <span>
    </span>
    大師於法海觀瀾中，列示淨土要典二十三種（即以上各書）。今為學者便於研習起見，附錄「版本」、「譯人」或「作者」，及「提要」如下：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a01">
    </a>
    一、大寶積經無量壽如來會
    <span>
    </span>
    二卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：案年即大寶積經第十七、十八、二卷。中華佛教文化館影印大藏經（即大正藏）。第十一卷九一—一○○頁。又、金陵刻經處有單行本。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯人：唐、三藏法師菩提流志譯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：佛住耆闍崛山，與萬二千大比丘俱；及普賢、文殊、彌勒、賢護等，無量無邊菩薩，皆來集會。阿難問佛光瑞希有之故。佛為說往昔法處比丘四十八願，現成無量壽佛。廣讚極樂世界依正之妙。極勸發願往生。（閱藏知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    案：無量壽經，大藏中有五種譯本。此即唐譯。世所流通者，是曹魏康僧鎧譯。大師謂：於五譯中，唐本最佳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a02">
    </a>
    二、佛說阿彌陀經
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第十二卷三四六頁。各處皆有流通。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯人：姚秦，三藏法師鳩摩羅什譯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：佛在衹園，與比丘、菩薩、諸天大泉俱。無問自說。告舍利弗，稱讚西方極樂世界阿彌陀佛不可思議依正功德。勸人發願求生。但以執持名號為行。復引六方各琩F佛，出廣長舌，勸信流通。今時叢席，皆奉之為晚課。真救世神寶，圓頓上乘也！（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a03">
    </a>
    三、阿彌陀鼓音聲王陀羅尼經
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第十二卷三五二頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯人：失譯人名。開元附梁錄。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：佛在瞻波大城，為諸比丘說阿彌陀佛父、母、子、侍者、上首及魔等名。次說神咒。十日修行，必生彼國。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a04">
    </a>
    四、佛說觀無量壽佛經
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第十二卷三四○頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯人：劉宋、西域沙門僵良耶舍譯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：佛在耆闍崛山。韋提希夫人被（子）幽閉，哀請世尊說生淨土之法。佛示以三種淨業，十六觀門。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a05">
    </a>
    <span style="color:#333399">
     五、無量壽經優波提舍（簡稱「往生論」）一卷
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第二十七卷二三○頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：婆藪槃頭（天親）菩薩造。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯人：元魏、北天竺沙門菩提留支譯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：天親菩薩，明修五念門，得生安樂國土，見阿彌陀佛。一者、禮拜，二者、讚歎，三者、作願，四者、觀察，五者、迴向。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    案：此論有後魏曇鸞法師註，最妙。印光大師云：「天親菩薩，廣造諸論，宏闡佛乘；復宗無量壽經，作願生偈論。示五門修法，令畢竟得生。具顯：禮拜、讚歎、作願、觀察、回向之法。於觀察門，詳示淨土莊嚴，如來法力，菩薩功德。凡見聞者，悉願往生。曇鸞法師撰註詳釋。直將彌陀誓願，天親衷懷，徹底圓彰，和盤托出。
    <span lang="EN-US">
     ......」（見往生論註序）又云：「天親菩薩往生論，淨宗之要典也。曇鸞法師之註，文暢達而義深邃；洵足開人正智，起人正信；乃淨業學人之大導師！」（見淨土十要第五冊）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a06">
    </a>
    六、佛說阿彌陀經疏
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    案此經註疏甚多，大師於法海觀瀾中，亦無註明作者。但閱藏知津中，僅列新羅元曉大師疏一種。諒即指此。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第三十七卷三四八頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    註者：唐、海東、新羅國沙門元曉撰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：釋經以三門分別：初、述大意，二、釋經宗致，三、入文釋。—正宗分中，以發菩提心，釋多善根福德因緣，名為正行。一日乃至七日持名，名為助行。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a07">
    </a>
    七、觀無量壽經疏
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第三十七卷一八六頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：隋、天台智者大師撰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：此經以心觀為宗。實相為體。所言佛說觀無量壽佛者：佛是所觀勝境；舉正報以收依果，述化主以包徒眾。觀雖十六，言佛便周也。從能說所說人以立名。以心觀淨，則佛土淨，為經宗致。生善滅惡，為經力用。大乘方等而為教相。二藏明義，菩薩藏收。漸頓悟入，此即頓教。從如是，訖清淨業處，為序分。從爾時世尊放眉間光，訖諸天發無上道心，為正說分。爾時阿難白佛下，訖經，為流通分。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a08">
    </a>
    八、觀無量壽佛經疏妙宗鈔
    <span>
    </span>
    六卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第三十七卷一九五頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：宋、四明沙門知禮述。（釋智者大師疏）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：先略明大意云：果佛圓明之體，即我凡夫本具性德。故一切教所談行法，無不為顯此之覺體。故四三昧，通名念佛。但其觀法，為門不同。今此觀門，及般舟三昧，託彼安養依正之境，用微妙觀，專就彌陀顯真佛體。雖託彼境，須知依正同居一心。心性遍周，無法不造，無法不具。據乎心性觀彼依正，依正可彰。託彼依正觀乎心性，心性易發。所言心性具一切法者，實無能具所具，能造所造。即心是法，即法是心。能造因緣，及所造法，皆悉當處全是心性。是故今觀若依若正，乃法界心，觀法界境，生於法界依正色心。故釋觀字，用一心三觀。釋無量壽，用一體三身。體、宗、力用，義並從圓。判教屬頓。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a09">
    </a>
    九、十疑論
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷七七頁。淨土十要第四。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：隋、天台智者大師說。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：一釋求生淨土無大慈悲疑，二釋求生乖無生理疑，三釋偏求生一土疑，四釋偏念一佛疑，五釋具縛得生疑，六釋即得不退疑，七釋不求內院疑，八釋十念得生疑，九釋女人根缺不生疑，十釋作何行業得生疑。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    淨土十要述曰：「
    <span lang="EN-US">
     ......此十問答，統淨宗一切疑問；振菩提大道之綱。斷疑生信，厥功最巨。雖後世種種異見，像季未生；其間破立，未能盡應末法邪僻之病；而綱宗所被，何疑不遣？......」
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a10">
    </a>
    一○、往生淨土懺願儀
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷四九○頁。淨土十要第二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：宋、遵式大師集。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：沙門遵式，輒釆大本無量壽經，及稱讚淨土等諸大乘經，集此方法，流布諸後。普結淨緣。懺分十門：一、嚴淨道場，二、明方便法，三、明正修意，四、燒香散華，五、禮請法，六、讚歎法，七、禮佛法，八、懺願法，九、旋誦法，十、坐禪法。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a11">
    </a>
    一一、決疑行願二門
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷一四四頁。淨土十要第二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：同前。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：第一、決疑門：一疑師，二疑法，三疑自。今並決之。第二、行願門；一、禮懺門（即世稱小淨土懺），二、十念門，三、繫緣門，四、眾福門。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a12">
    </a>
    一二、念佛三昧寶王論
    <span>
    </span>
    三卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷一三四頁。淨土十要第五。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：唐、紫閣山草堂寺沙門飛錫撰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：案此論總分二十門。上卷七門，明念未來佛：一、念未來佛速成三昧門，二、嬖女群盜皆不可輕門，三、持戒破戒但生佛想門，四、現處湯獄不妨受記門，五、觀空無我擇善而從門，六、無善可擇無惡可棄門，七、一切眾生肉不可食門。中卷六門，明念現在佛：八、念現在佛專注一境門，九、此生他生一念十念門，十、是心是佛是心作佛門，十一、高聲念佛面向西方門，十二、夢覺一心以明三昧門，十三、念三身佛破三種障門。下卷七門，通念三世無不是佛：十四、念過去佛因果相同門，十五、無心念佛理事雙修門，十六、了心境界妄想不生門，十七、諸佛解脫心行中求門，十八、三業供養真實表敬門，十九、無相獻華信毀交報門，二十、萬善同歸皆成三昧門。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a13">
    </a>
    <span style="color:#333399">
     一三、淨土或問 
    一卷
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷二九二頁。淨土十要第六。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：元、師子林天如維則述。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：共有二十六問答，廣破群疑，文繁不錄。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a14">
    </a>
    一四、寶王三昧念佛直指
    <span>
    </span>
    二卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷三五四頁。淨土十要第八。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、四明鄞江沙門妙什集。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：極樂依正第一，斥妄顯真第二，訶謬解第三，正明心佛觀慧第四，道場尊像念佛正觀第五，闢斷空邪說第六，開示禪佛不二法門第七，示諸佛二土折攝法門第八，勸修第九，勸戒殺第十，勸持眾戒第十一，勉起精進力第十二，正行第十三，別明客途所修三昧第十四，三昧儀式第十五，揚佛下化之力第十六，十大礙行第十七，羅顯眾義第十八，獨示一願四義之門第十九，示念佛滅罪義門第二十，略示列祖行門第二十一，正示迴向普勸往生第二十二。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a15">
    </a>
    一五、西齋淨土詩
    <span>
    </span>
    二卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：淨土十要第七。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、四明梵琦楚石大師著。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：上卷，懷淨土詩七十七首。下卷，十六觀讚二十二首，化生讚八首，析善導和尚念佛偈八首，懷淨土百韻詩，娑婆苦漁家傲十六首，西方樂漁家傲十六首。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a16">
    </a>
    一六、淨土生無生論
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷三八一頁。淨土十要第九。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、天台山幽溪沙門傳燈撰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：論分十門：一、一真法界門，二、身土緣起門，三、心土相即門，四、生佛不二門，五、法界為念門，六、境觀相吞門，七、三觀法爾門，八、感應任運門，九、彼此恆一門，十、現未互在門。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a17">
    </a>
    一七、西方合論
    <span>
    </span>
    十卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷三八五頁。淨土十要第十。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、荷葉庵石頭道人袁宏道撰述。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：論分十門：一、剎土門，二、緣起門，三、部類門，四、教相門，五、理諦門，六、稱性門，七、往生門，八、見網門，九、修持門，十、釋異門。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    自十疑論，至西方合論，共九種，大師選入淨土十要。流通甚廣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a18">
    </a>
    一八、淨土境觀要門
    <span>
    </span>
    一卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷二八九頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：元、虎谿沙門懷則述。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：深明約心觀佛，境觀不二法門。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a19">
    </a>
    一九、蓮宗寶鑑
    <span>
    </span>
    十卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷三○一頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：元、廬山東林寺優曇普度集。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：念佛正因第一，凡十四章。念佛正教第二，凡十九章。念佛正宗第三，凡八章。念佛正派第四，凡二十二章。念佛正信第五，凡六章。念佛正行第六，凡十四章。念佛正願第七，凡七章。念佛往生正訣第八，凡十二章。念佛正報第九，凡五章。念佛正論第十，凡二十五章。附楚山示眾念佛警語。曉山勸修淨業箴。（知津）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a20">
    </a>
    二○、樂邦文類
    <span>
    </span>
    五卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷一四八頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：宋、四明石芝沙門宗曉編。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：始於經咒，終乎詩詞，凡十四門。總二百二十餘首。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a21">
    </a>
    二一、龍舒淨土文
    <span>
    </span>
    十卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第四十七卷二三一頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：宋、國學進士王日休撰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：卷一、淨土起信，凡九篇。卷二、淨土總要，七篇。卷三、普勸修持，九篇。卷四、修持法門，十五篇。卷五、往生事跡，三十篇。卷六、特為勸諭，三十八篇。卷七、指迷歸要，七篇。卷八、現世感應，十八篇。卷九、助修上品，十六篇。卷十、淨濁如一，十篇。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a22">
    </a>
    二二、往生集
    <span>
    </span>
    三卷
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：大正藏第五十一卷一二六頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、雲棲蓮池大師輯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：沙門往生類，凡九十八人。王臣往生類，凡三十二人。處士往生類，凡二十八人。尼僧往生類，凡五人。婦女往生類，凡三十二人。惡人往生類，凡八人。畜生往生類，凡四名。續錄當時往生者，凡二十人。諸聖同歸類，凡十四章。生存感應類，凡十四人。附：普勸為人必修淨土。勸修淨土代言。佛示念佛十種功德。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a23">
    </a>
    二三、西方發願文
    <span>
    </span>
    五六六字
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    版本：禪門日誦第八十七頁。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    作者：明、蓮池大師著。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    提要：案淨土願文多種，唯此願文，事理詳備，最為圓妙，故省庵大師云：「餘文雖可宗尚，而詞義未周，獨此願文，義周詞備。」又云：「此一願文，大章有六：一曰、發菩提心，二曰、懺悔三障，三曰、立四弘誓，四曰、求生淨土，五曰、回入娑婆，六曰、總申回向。」（見西方發願文註敘）此文註釋有三；一、西方願文解（亦名略釋），蓮池大師註。見諸經日誦集要卷下。二、西方發願文註，清、省庵大師註。見省庵大師語錄卷下。三、西方發願文簡註，李圓淨居士編。見黃智海居士註阿彌陀經白話解釋後附。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
