<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   地藏菩薩本願經講義（稱佛名號品第九）
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="../books/book.css" rel="stylesheet"/>
<viewport content="width=device-width, initial-scale=1.0"/></head>
<body background="../books/textbackground.jpg" class="Normal" lang="ZH-TW">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      地藏菩薩本願經講義
     </span>
</strong>
</p>
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      （稱佛名號品第九）
     </span>
</strong>
<strong>
<span lang="EN-US" style="font-size:36.0pt;font-family:標楷體;
color:#FF6600">
</span>
</strong>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span style="color:#003300">
     唐于闐國三藏沙門實叉難陀譯
     <span lang="EN-US">
</span>
</span>
</p>
<p class="MsoPlainText" style="text-align:center">
<span style="color:#003300">
     知定法師著述
    </span>
<span lang="EN-US" style='font-family:"Times New Roman";
color:#003300'>
</span>
</p>
<p class="MsoPlainText" style="text-align:center">
<span lang="EN-US" style='font-family:"Times New Roman";"Courier New"'>
</span>
</p>
<p class="MsoPlainText" style="text-indent:24.0pt;">
<span style="color:#333399">
     稱佛名號品第九
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    科註云：「前來諸品，或發明六道差別之相，或讚歎地藏威神之力，或廣明利益存亡之輩。若不明出苦成佛之因，則初地藏救拔之心，期與眾生同成佛果之願未滿。欲成佛果，必須稱佛，故有稱佛名號品之來也。」稱，是呼的意思。佛，具名佛陀（Ｂｕｄｄｈａ），譯為知者，佛對世出世間一切諸法，了了覺故。或譯覺者，佛具自覺，覺他，覺行圓滿故。僧肇法師云：「佛者，何也？窮理盡性，大覺之稱也。夫生死長寢，莫能自覺。自覺覺彼，其唯佛乎！」名者召體也，號者表德也。言名則別指一佛，言號則通指諸聖。故一切諸佛，各具自名，但皆具十號，響頒人天。禪秘要法經，禪難提比丘請問世尊滅罪之法，世尊告禪難提及敕阿難言：「汝等當教未來眾生，罪業多者，為除罪故，教使念佛。以念佛故，除諸業障，報障，煩惱障。念佛者，當先端坐，叉手閉眼，舉舌同齶，一心繫念，心心相注，使不分散。心既定已，先當觀像。」又云：「佛滅度後，若比丘，比丘尼，優婆塞優婆夷，欲懺悔者，欲滅罪者。佛雖不在，繫念諦觀形像者，諸惡罪業，速得清淨。」念佛三昧寶王論云：「浴大海者，已用於百川，念佛名者，必成三昧，一言以蔽，其在茲焉。亦猶清珠下於濁水，濁水不得不清。佛想投於亂心，亂心不得不佛。既契之後，心佛雙亡。雙亡定也，雙照慧也。即定慧齊均，亦何心而不佛，何佛而不心。心佛既然，則萬境萬緣，無非三昧者也。」如懷感法師一向稱阿彌陀佛名號，而得三昧，現前見佛。慈雲懺主云：「言念佛者，或但稱名號，執持不散，亦於現身而得見佛。」故阿彌陀經云：「聞說阿彌陀佛，執持名號，若一日乃至七日，一心不亂，阿彌陀佛，與諸聖眾，現在其前。」然而稱佛名號，必須制心，不令散亂，念念相續，繫緣名號，無間無歇。口中聲聲喚佛，心內字字分明。若一聲，乃至百千萬億聲，一日二日乃至七日，並須字字清楚，心口相續。念念不絕，日久自然成片，三昧現前，故得一念滅除八十億劫生死之罪。科註云：「若言名，無得物之功，物無當名之貴，此指世間因緣之法，名物皆妄，兩不相到，故云然耳。今夫諸佛名號，名實皆真，故纔舉鴻名，萬德全備，一稱嘉號，眾罪皆消。」「但此經別立諸佛之名，諸經皆讚阿彌陀佛。以一身一智慧力無畏亦然。若專阿彌陀佛，即與稱諸佛等。亦隨人所樂，豈可局定。良由諸佛名號，皆是萬行萬德所成，若念若稱，或事或理，盡脫苦輪，同生淨土者。故云稱佛名號品第九。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      爾時，地藏菩薩摩訶薩白佛言：「世尊！我今為未來眾生演利益事，於生死中，得大利益，唯願世尊！聽我說之。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下分為三大段：第一地藏為說利益。第二如來許救罪苦。第三大士正稱佛名。這是第一段文。科註云：「大士特說此佛名品者，由前來多番說稱念佛菩薩名，不問有罪無罪，悉皆消滅，得生人天，乃至畢苦。今故略出十名，以為杓鵠。次顯多佛，以至河沙也。為未來眾生有二意：一體佛天宮咐囑之心，二顯己南洲救拔之念。佛慈未艾，我願無窮。良由過去者，已獲超淪。現在者，今沾至化。唯是未來眾生，罔知出要，遍造惡緣。若不垂超脫之方，乃甘與淪胥之苦，如治厥孫謀，所慮深遠，故云為未來眾生，演利益事。」佛菩薩為一大事因緣故，出現於世。一大事者。生死事也。生死事大，無常迅速，佛菩薩為欲眾生開佛知見，悟入佛之知見，了脫生死苦患，故出現世間。所以說於生死中，得大利益。四不可得經云：「佛告諸比丘：世有四事，不可獲致。何等為四？一曰年幼顏色煒曄，髮黑齒白，形貌光澤，氣力堅強，行步舉止，出入自遊，上車乘馬，眾人瞻戴，莫不愛敬。一旦忽耄，頭白齒落，面皺皮緩，體重柱杖，短氣呻吟。欲使常少，不至老者，終不可得。二謂身體強健，骨髓實盛，行步無雙，飲食自恣。莊嚴頭首，謂為無比，張弓捻矢，把執兵仗。有所危害，不省曲直。罵詈衝口，謂為豪強。自計吾我，無有衰耗。疾病卒至，伏之著床，不能動搖。身痛如搒，耳鼻口目，不聞聲香美味細滑。坐起須人，惡露自出，身臥其上，眾患難喻。假使欲免常安無病，終不可得。三謂欲求長壽，在世無極。得於病死，命既甚短，懷萬歲慮，壽少憂多。不察非常，五樂自恣。放心逸意，殺盜婬亂，兩舌惡口，妄言綺語，貪嫉邪見，不孝父母，不順師友，輕易尊長，反逆無道，希望豪富，謂可久存。譏謗聖道，以邪無雙。噓天推步，慕於世榮。不識天地表裡所由，不別四大因緣合成，猶如幻化。不了古今所興之世，不受倡導。不知生所從來，死之所歸。心存天地，謂是吾許。非常對至，如風吹雲，冀念長生，命忽然終，不得自在。欲使不爾，終不可得也。四謂父母兄弟家室親族，朋友知識，恩愛榮樂。財物富貴，官爵俸祿。騎乘遊觀，妻妾子息，以自憍恣，飲食快意。兒客僕使，趨行綺視，顧影而步。輕蔑眾人，計已無雙。奴客庸罵獸類畜生。出入自在。無有期度。不察前後，謂其眷屬從使之眾，意可常得。宿對卒至，如陽消雪。心乃懷懅，請求濟患，安得如願。呼翕命斷，魂神獨逝，父母兄弟妻子親族，朋友知識恩愛，皆自獨留，官爵財物僕從各散，馳走如星。欲求不死，不可得也。佛告比丘：古今以來，天地成立，無免此苦四難之患。以斯四苦，佛興於世，設無此難，不現身相教化群黎。」佛出世間，以度脫眾生為本，度生之方甚多，但最為簡捷了當者，首推稱佛名號。故大經云：「假使一月，常以衣食，供養一切眾生，不如有人，一念念佛，所得功德，十六分之一。假使鍛金為人，車馬運載，乃至眾寶，各滿百數，以用布施。不如發一心向佛，舉足一步，所得功德，無量無邊。」科註亦云：「蓋由淨土法門，能橫截惡道，直造本源。是故西天東土，咸稱異妙方便，功德不可思議，誠非餘行可及。然須諦信不疑，精勤無間，行住坐臥之中，春夏秋冬之內，穢心滌蕩，淨念聯綿。有不脫苦超昇者，佛祖皆為誑語矣。故今地藏，說此救世妙法，令未來眾生，出苦有方也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      佛告地藏菩薩：「汝今欲興慈悲，救拔一切罪苦，六道眾生，演不思議事，今正是時，唯當速說，吾即涅槃，使汝早畢是願，吾亦無憂，現在未來，一切眾生。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是佛慈許說，文分為二：初敦勸速說，次從吾即涅槃下，是讚慰無憂現未一切眾生。世尊上昇忉利，為母說法，一以報慈恩於萬一。一以救拔六道一切罪苦眾生。今聞地藏菩薩，欲為未來眾生，演利益事，於生死中得大利益。故佛告言：汝今欲興慈悲，救拔一切罪苦眾生，演不思議事，今正是時，唯當速說。蓋利生事，不容稍延，況如來化緣將盡，故敦勸速說。涅槃（Ｎｉｒｖａｎａ）新稱波利暱縛喃（Ｐａｒｉｎｉｒｖａｎａ），譯為滅度、寂滅、不生、無為、安樂、解脫等。滅度者，滅生死之因果，度生死之瀑流也。寂滅者，寂有無為空寂安穩之義。滅者，生死大患永滅也。不生者，生死之苦果不再生故。無為者，無惑業因緣之造作故。安樂者，永處安穩快樂故。解脫者，永離生死患難諸纏縛故。或譯為圓寂，如來於因地之中，廣修眾德，盡除諸垢，是以德無不備，障無不盡，故稱圓寂。華嚴疏鈔云：「譯名涅槃，正名為滅。取其義類，乃有多方。總以義翻，稱為圓寂，以義充法界。德備塵沙曰圓，體窮真性，妙絕相累為寂。」瑜伽論云：「又諸菩薩，觀一切行，先因永斷，後無餘滅；其餘畢竟不起不生，說名涅槃。」雜集論云：「何故此滅復名涅槃？無相寂滅，大安樂住所依處故。永離一切色等諸想，究竟寂滅，大安樂住，所緣境界，故名涅槃。」佛地論云：「涅槃即是真如體上障永滅義。由無漏慧，簡擇諦理，斷諸雜染，而證得故，亦名擇滅。如是擇滅，於真如上，假施設有；無別實物，至究竟位，說名涅槃。」大毘婆沙亦謂：「永出諸趣故，永無臭穢諸煩惱業故，永離一切三災三相諸蘊稠林故，永無煩惱業縷，不織生死異熟果絹故，說名涅槃。」這裡所說：「涅槃」，是指釋迦世尊一期化緣終結也。如長阿含經云：「佛般涅槃已，時諸比丘，天龍八部，悲痛殞絕，自投於地，宛轉號咷，不能自勝！歔欷而言：如來滅度何其駛哉，世尊滅度何其疾哉！大法淪翳何其速哉！群生長衰世間眼滅！譬如大樹根拔，枝條催折。」所謂即涅槃，如來自說化緣將息也。使汝早畢是願，亦是安慰地藏的縱辭，事實上地藏菩薩誓願宏深，所謂：「眾生度盡，方證菩提，地獄未空，誓不成佛。」又何能早畢是願。不過地藏菩薩，既然為未來眾生，演是稱佛名號利益之事，是為最為不可思議之事，因為稱佛名號，簡捷易行。倘若未來眾生，人人能依教奉行，則個個決定不墮惡道，故說吾亦無憂，現在未來一切眾生。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      地藏菩薩白佛言：「世尊！過去無量阿僧祇劫，有佛出世，號無邊身如來。若有男子女人，聞是佛名，暫生恭敬，即得超越四十劫生死重罪。何況塑畫形像，供養讚歎，其人獲福，無量無邊。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下正稱佛名，分而為十：這是第一無邊身佛。過去無量無數劫的佛，雖則久遠，都是指地藏發心已來所值的佛，由是知其聖號及功德利益。佛出世間，甚難值遇，如優曇華，時一現耳。故知「有佛出世」四字，亦是慶幸之語也。如觀無量壽經疏云：「若佛出世，方能聞智慧日，識三寶之光明，開甘露門，知十號之妙味。因說生解，於寶適悅。故喻如優曇華，時一現耳。」無邊身者，由於世界無邊，眾生形類無邊，眾生的心行差別亦復無邊。為度脫彼輩，故佛的身量廣大，亦復無邊。或說為欲度脫無邊世界無邊心行差別的無邊眾生，故佛現無邊的身形，是故此佛聖號名無邊身。起信論云：「虛空無邊，故世界無邊。世界無邊，故眾生無邊。眾生無邊，故心行差別亦復無邊。」此佛因是發心，故曰無邊身。科註云：「無邊身者，三身皆有此意。唯識論云：『一自性身，謂諸如來清淨法界，具無邊際。真實功德，是一切平等實性，即自性身，亦名法身。』此法身之無邊也。又云：『自受用身，謂諸如來三無數劫，修習無量，福德資糧，所起無邊，真實功德。』此報身之無邊也。華嚴云：『清淨妙法身，湛然應一切。』應，即應身，一切，即無邊，此應身無邊也。故知三身即一，一即三身也。」若有男子女人下，顯聞佛名而生敬信，即得無量利益也。佛陀歷劫以來，積修功德，無量無邊，故能加庇未來世一切眾生。聞名暫生敬信，即得超越四十劫的生死重罪。佛名經云：「若善男子善女人，聞此二十五佛名，至心受持，讀誦恭敬禮拜，得離地獄餓鬼畜生，三惡道苦，得除瞋恚愚痴。滅百劫重罪，常生十方淨佛國土。設復有人滿三千大千世界七寶，一百歲中常用布施，猶不如誦持禮拜二十五佛名功德，千分不及一，乃至算數譬喻所不能知。」十誦毘婆沙論云：「若有人得聞，說是諸佛名，即得無量福，如為寶月說。我禮是諸佛，今現在十方，其有稱名者，即得不退轉。」大悲經謂：「佛告阿難：南無佛者，此是決定諸世尊名號音聲。故稱言南無諸佛故。過去有大商主，將諸商人，為摩竭大魚欲來吞舟，由三稱南無佛名，並皆免難。魚聞佛名，以善心故捨身，後世出家得道。何況有人得聞佛名，聽聞正法，親於佛所，種諸善根，而不畢定利益。」除障滅罪經亦云：「若有善男善女，受持此佛名，生生世世中，得他人愛敬，光明威力故，生處為人尊，於後得成佛。」塑畫佛像者，或用泥塑，或以木雕，或鎔金銀等鑄造，或紙緞等繪繡，總之依佛相好而作佛像，功德廣大無量無邊，不可稱計。作佛形像經云：「若當有人作佛形像，功德無量不可稱計。世世所生，不墮惡道。天上人中，受福快樂。身體常作紫磨金色，眼目清潔，面貌端正，身體手足，奇絕妙好，常為眾人。之所愛敬。若生人中，常生帝王大臣長者賢善之家。所生之處，豪尊富貴，財產珍寶，不可稱數。常為父母兄弟宗親之所愛重。若作帝王，王中特尊，為諸國王之所歸仰。乃至得轉輪聖王，王四天下，七寶自然，千子具足，飛昇天上，無所不至。若生天上，天中最勝，乃至得作六欲天王，於六天中，尊貴第一。若生梵天，作大梵王，端正無比，勝諸梵天，常為諸梵之所尊敬。後皆得生，無量壽國，作大菩薩，最尊第一。過無數劫，當得成佛，入泥洹道。」法華經云：「若人為佛故，建立諸形像，乃至童子戲，若草木及筆，或以指爪甲，而畫作佛像，如是諸人等，皆已成佛道。」觀佛三昧海經云：「若有眾生，於佛滅後，造立形像，持用供養，是人來世，必得念佛清淨三昧。」大悲經亦云：「我滅度後，若有人乃至供養我之舍利如芥子等，恭敬尊重，謙下供養。我說是人，以此善根，一切皆當得涅槃界，盡涅槃際。若有造立形像塔廟，乃有信心念佛功德，乃至一華散於空中。我說是人，以此善根，一切皆當得涅槃界，盡涅槃際。」得聞聖號，暫生恭敬的心，尚且能超四十劫的生死重罪，何況塑繪佛的聖像，至心供養，歌頌讚歎，所得福德，更加不可限量，故說其人獲福無量無邊。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，琲e沙劫，有佛出世，號寶性如來。若有男子女人，聞是佛名，一彈指頃，發心歸依，是人於無上道，永不退轉。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第二寶性如來。寶性，即如來藏性，亦即妙真如性。這個妙真如性，人人本具，個個不無，在聖不增，在凡不減。眾生雖則流轉三途，經無量劫，而此妙性，不變不易，不磨不滅。在凡夫地，為諸無明煩惱垢穢之所障蔽，雖有同無，不能發勝妙作用。迨至成佛，如鏡明淨，自然可以出生恆沙功德。譬如真金在糞土中，其性不變。如來藏性，在眾生煩惱垢穢之中，不失真如清淨之性，故真如妙性，名曰寶性。為示一切眾生，同具此性，是故如來聖號，名曰寶性。若有男女，聞是佛名，於一彈指頃最短的時間堙A發心歸依，即得於無上道，住不退地。顯示功效奇速希有也。為何一聞佛名，發心歸依，即獲如是勝妙利益呢？如希有校量功德經云：「假使滿三千大千世界，諸佛如來，若有善男子善女人，二萬歲中，持於世間一切所有娛樂之具，盡給施與，復以四事具足供養，乃至滅度之後，收其舍利，起七寶塔。雖得無量無邊不可算數福德。猶不如有人，以淳淨心，作如是言：我今歸依佛，歸依法，歸依僧，所得功德，勝前百倍，千倍，萬倍，不可算數，言辭譬喻不能知及。」善生經云：「若人受三自歸，所得果報不可窮盡。如四大寶藏，舉國人民，七年之中，運出不盡。受三歸者，其福過彼，不可勝計。」又校量功德經云：「四大洲中，滿二乘果，有人盡其供養，乃至起塔。不如男子女人，作如是言：我某甲歸依佛法僧，所得功德，不可思議。以諸福田中，唯三寶勝故。」阿含亦云：「諸有歸依佛，不墮三惡道，盡漏處人天，便當至涅槃。」梵語阿毘跋致（Ａｖｉａｉｖａｒｔｉ）或稱阿維越致（Ａｖａｉｖａｒｔｉ），譯為不退轉；即是說：所修功德善根，愈增愈進，更不退失轉變也。根據淨土法門，一得往生，即得不退。如淨土十疑論云：「問：設令具縛凡夫，得生彼國，邪見三毒等常起，云何得生彼國，即得不退，超過三界？釋曰：得生彼國，有五因緣不退。云何為五？一者阿彌陀佛大悲願力攝持，故得不退。二者佛光常照故，菩提心常增進不退。三者水鳥樹林，風聲樂響，皆說苦空，聞者常起念佛念法念僧之心，故不退。四者彼國純諸菩薩，以為良友，無惡緣境。外無神鬼魔邪，內無三毒等煩惱，畢竟不起，故不退。五者得生彼國，即壽命永劫，共菩薩佛等，故不退也。」這裡所說於無上道，永不退轉，即是於無上正等菩提，愈增愈進，永遠不會退轉變失也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有佛出世，號波頭摩勝如來。若有男子女人，聞是佛名，歷於耳根，是人當得千返生於六欲天中，何況志心稱念。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第三波頭摩勝如來。波頭摩勝，似是梵漢並舉的名稱。梵語波頭摩，亦名缽特摩，或譯缽曇摩（Ｐａｄｍａ），此方譯為赤蓮華。波頭摩華，不但在青黃赤白色華中最勝，而且在紅蓮中亦最上，所以叫做波頭摩勝。佛的性德，猶如蓮華芬芳馥郁，處污泥而不染，不減清潔之色。佛處塵世，化度眾生，能轉一切物，而不隨物所轉，威嚴顯赫，如閻浮檀金，映奪日月之光，尤勝赤蓮華，故云波頭摩勝。為示一切眾生，同具此性，所以佛名波頭摩勝。若有下顯益。所謂「一歷耳根，永為佛種」，是以若有男子女人聞是佛名，歷於耳根，即復千返生於六欲天中。聞名尚且得如是大利益，何況志心稱念，所得利益，那就更加不可限量也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，不可說，不可說，阿僧祇劫，有佛出世，號師子吼如來。若有男子女人，聞是佛名，一念歸依，是人得遇，無量諸佛，摩頂授記。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第四獅子吼如來。不可說不可說阿僧祇劫者，用通常的言語不能說得到的時間劫數，故云不可說不可說阿僧祇劫。獅子為獸中之王，一吼，百獸莫不驚伏。佛為聖中之聖，能於眾中說法，無所畏懼，而能降伏一切，以故佛的聖號名獅子吼。長阿含經云：「迦棄，所謂獅子者，是如來至真等正覺。如來於大眾中廣說法時，自在無畏，故號獅子。」又說：「如來在大眾中，勇捍多力，能獅子吼，善能說法。諸來會者，皆一心聽，歡喜信受。」聞是佛名，一念歸依，即得無量諸佛，摩頂授將來作佛的記別，可謂利益殊勝也。摩頂，佛為囑累大法，或授尊記現大神力，以右手摩弟子的頭頂也。授記，梵語和伽羅（Ｖｙａｋａｒａｎａ）佛對發心眾生授與當來必當作佛的記別，故云授記。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有佛出世，號拘留孫佛。若有男子女人，聞是佛名，志心瞻禮，或復讚歎，是人於賢劫千佛會中，為大梵王，得授上記。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第五拘留孫佛。拘留孫，或名迦羅鳩餐陀（Ｋｒａｋｕｃｃｈａｎｄａ）等，譯為所應已斷，滅累成就美妙等。當於過去七佛之第四佛，現在賢劫千佛之第一尊，於賢劫中第九減劫，人壽六萬歲時出世。若有下，顯益。志心，屬意。瞻禮，屬身。讚歎，屬口。聞佛洪名，三業清淨，而修供養，故得於賢劫千佛會中為大梵王。大梵王，即大梵天王（Ｍａｈａｂｒａｈｍａｎ－尸棄，－Ｓｉｋｈｉｎ），為娑婆世界之主，深信正法，每佛出世，必先來請轉法輪。既是千佛會中，均為大梵天王，請轉法輪，故得佛佛之下，蒙授上記。大悲經云：「若能至誠心念佛功德，乃至一華散於空中，於未來世作天梵王，其福不盡，以其不盡，至終涅槃。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有佛出世，號毗婆尸佛。若有男子女人，聞是佛名，永不墮惡道，常生人天，受勝妙樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第六毘婆尸佛。毘婆尸（Ｖｉｐａｓｙｉｎ），或名毘婆沙，維衛等，譯為勝觀，種種觀，種種見等。過去莊嚴劫千佛之第九百九十八尊，七佛之第一。又名弗沙，或名底沙。釋迦菩薩第三阿僧祇劫滿時，遭遇此佛，初修百大劫種相之福，勇猛精進，翹一足七日七夜，以「天上天下無如佛，十方世界亦無比，世間所有我盡見，一切無有如佛者。」一偈，讚佛相好，功超九劫而速成佛道。由此故知毘婆尸佛出世，是在九十一大劫以前。若有下顯益，一聞佛名，永離惡道，常生人天，受勝妙樂，一顯佛慈威神之力，一顯聞性銳利，故一歷耳根，永為道種。科註云：「聞是佛名，即不墮三惡道，此非易事。準論：釋迦世尊，初阿僧祇劫，從此常離女身，及四惡趣。準妙玄釋籤：第三僧祇，始離五障，方乃不墮。常生人天者，如戒疏：初僧祇：得五種功德：一生人天，二生貴家，三男身，四根具，五知宿命。文句云：『不生三惡，位不退。不生邊地，諸根完具，不受女身，即行不退。常識宿命，即念不退。』故知不墮惡道，常生人天，誠非易易者。今圓根最利，故纔開佛名，即解自性，故能頓得。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，無量無數琲e沙劫，有佛出世，號寶勝如來。若有男子女人，聞是佛名，畢竟不墮惡道，常在天上，受勝妙樂。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第七寶勝如來。寶勝如來，秘藏記謂：即南方寶生佛。以誓願力故，專度餓鬼，是以聞其聖號，畢竟不墮惡道，常在天上，受勝妙樂。瑜伽燄口軌儀經云：「若聞寶勝如來名號，能令塵勞業火，悉皆消滅。」大悲經云：「若於佛所，一發信心，善報不失。何況諸餘勝妙善根，我說是人，一切悉是趣涅槃果。雖餘不善墮在三途，以本善根，佛知是已，從彼拔出，置無畏岸。令彼憶識所種善根。息一切苦，得一切樂。」科註云：「寶之勝者，必是何物，華嚴云：『如海中有四珠，一切眾寶皆從之生。若無此四珠，一切寶物漸就滅盡。諸小龍神，不能得見。唯娑竭羅龍王，密置深寶藏中。此深寶藏，有四種名：一名寶積聚，二名無盡寶藏，三名遠熾然，四名一切莊嚴聚。』此雖寶中之勝，然是世寶，次第以對常樂我淨出世之寶。此之四德，唯佛與佛，乃能證得。如娑竭羅龍王，密置寶藏是也。餘人未證，如小龍神，不能得見是也。此四德出生不訾，如一切眾寶，皆從之生是也。故光明玄云：『如世珍寶，凡情所貴。乃至如理究竟可貴之寶，名於凡情可重之寶。』故佛號寶勝也。顯益，大意如前。光明流水品：十千魚得聞寶勝之名，尚盡生忉利，況男女聞名，寧有不得勝妙樂者。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有佛出世，號寶相如來。若有男子女人，聞是佛名，生恭敬心，是人不久，得阿羅漢果。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第八寶相如來。如來百劫修相好，萬德莊嚴，故得三十二相，八十殊妙，此相歷劫熏修，眾德成就，超過一切世間，最尊最貴，故名寶相。聞是佛名，只生恭敬之心，不久即得阿羅漢果，倘加禮拜讚歎，執持稱念，萬德洪名，所得功德，更加不可思議。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，無量阿僧祇劫，有佛出世，號袈裟幢如來。若有男子女人，聞是佛名者，超一百大劫生死之罪。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第九袈裟幢佛。此佛德號，由譬喻而得。袈裟，亦名福田衣，亦名解脫幢相。由服此衣，而得解脫，證一切智，一切世間梵魔人天，莫不知之，為幢幡高豎，故名袈裟幢佛。大乘心地觀經謂：「袈裟，是佛淨衣，是人天寶幢相，見者歡喜，遠離邪心，生梵天福。能令一切眾生滅諸罪垢，廣植眾德，猶如良田，善能增長菩提之芽，圓成佛道。猶如甲冑，煩惱毒箭，所不能害。是故三世諸佛，皆共服之。」由於如來因地廣修六度萬行，成就此果德莊嚴高標之相，故能令眾生聞其名者，即得超脫百大劫生死重罪。彌勒上生經云：「若有禮敬彌勒佛者，除卻百億生死之罪，乃至來世龍華樹下，亦得見佛。」佛名經亦云：「聞此二十五佛名，至心受持讀誦，恭敬禮拜，得離地獄餓鬼畜生，三惡道苦。得除瞋恚愚痴，滅百劫重罪，常生十方淨佛國土。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有佛出世，號大通山王如來。若有男子女人，聞是佛名者，是人得遇，琲e沙佛，廣為說法，必成菩提。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是第十大通山王佛。科註云：「山王，即須彌山（Ｓｕｍｅｒｕ）。七金（１、佉提羅，Ｋｈａｄｉｒａｋａ，擔木，高四萬二千由旬。２、伊沙陀羅，Ｉｓａｄｈａｒａ，持軸，高二萬一千由旬。３、遊乾陀羅，Ｙｕｇａｍｄｈａｒａ，雙持，高一萬二千由旬。４、蘇達梨舍那，Ｓｕｄａｒｓａｎａ，善見，高六千由旬。５、安濕縛竭拏，Ａｓｖａｋａｒｎａ，馬耳，高三千由旬。６、尼民陀羅，Ｎｉｍｉｍｄｈａｒａ，持邊，高一千二百由旬。７、毘那多迦，Ｖｉｎａｔａｋａ，象鼻，高六百由旬。）環拱，峙立海中，故特稱王。大者，八萬四千由旬。通者，光明四面照映。此喻報身佛也。小般若云：『譬如有人，身如須彌山王，是身為大不？須菩提言：甚大。』大師云：『此即非果而因，因大故果大。得法五陰，成就法身，故言大須彌山，以譬性色。色大故，般若大，如山大，神亦大。習果既圓，報果亦滿，故言大身。』則大通是般若因，山王是報身果，四智究竟莊嚴也。顯益中：凡有聞此佛名者，得遇恆河沙佛為說法者，因聞大通之般若，故感諸佛為說般若，令全性以起修。既聞山王之果體，故感諸佛授記，令從因而至果。聞一佛名，而得修性一如，因果成就，佛力不可思議，果報亦不可思議矣。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      又於過去，有淨月佛、山王佛、智勝佛、淨名王佛、智成就佛、無上佛、妙聲佛、滿月佛、月面佛、有如是等，不可說佛。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是總列諸佛。梵語戌陀戰達羅（Ｓｕｄｈａｃａｎｄｒａ），譯為淨月，佛相圓滿，光明皎潔，猶如清淨之月，故名淨月。又月是清涼皎潔的意思，佛已消滅一切煩惱垢染的熱毒，還返究竟清淨輕安之境地，如月之明，如月之涼，故名淨月。科註云：「淨月者，佛真法身，猶若虛空。應物現形，如水中月。月喻佛身，法身如空，心光皎潔。從真垂應，影現水中。此明三身一體也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    山王者，喻佛的功德巍巍，超過一切，為諸山中，最高勝者，故曰山王。無量壽經云：「智慧如大海，三昧如山王。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    智勝者，即是說佛的智慧，超勝過一切聲聞、緣覺、菩薩等智慧，因此故說智勝。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    淨名王者，王，自在義，超勝義。佛由於五住究竟，二死永亡，於三界中，無拘無束，無罣無礙，任運自在，超勝二乘菩薩，故名淨名王。集一切福德三昧經謂：「去此三十二佛剎，有世界名曰普無垢，佛號淨名王，釋尊於久遠阿僧祇劫，為最勝仙，從彼佛聞集一切福德三昧，後生彼國，乃至於今，得成佛道。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    智成就者，一切智，道種智，一切種智，成所作智，妙觀察智，平等性智，大圓鏡智，權智實智等，種種智慧，均已證得，故名智成就。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    無上者，唯我獨尊，上更無上。極尊之稱號也。九界眾生，雜染未能盡除，尚有所斷，名為有上。佛已斷盡一切煩惱障，所知障，無明，塵沙，更無可斷，故名無上。華嚴大疏云：「無有能過者，故號為無上。」淨土論註云：「無上者，此道理窮性盡，更無過者。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    妙聲者，佛說法的音聲微妙幽雅，能令一切眾生，聽者無厭無倦，如迦陵頻伽音，故名妙聲佛。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    滿月，月面，意義相同。佛面猶如淨滿月。清涼皎潔無等倫，圓光普照於十方，誓願度脫無量眾，故名滿月，與月面。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    如是等不可說佛者，佛名甚多，舉不勝舉，縱經塵劫，說不能盡，故以「有如是等不可說佛」，而概括之。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      世尊！現在未來一切眾生，若天若人、若男若女，但念得一佛名號，功德無量，何況多名。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此下結益，這是約一況多也。法苑珠林云：「諸佛名號，稱揚禮敬，獲福無量。良以諸佛如來，大慈愍物，降美在俗，濟度為先，有心希仰，無不蒙益。或以口稱，或以心念，或以身禮，三業加敬，三毒清涼，漸拔有根，出於界繫。有斯大德，故稱得福。」又云：「如西云釋迦，此云能仁，豈有一佛非能仁也。如西云阿彌陀，此云無量壽，豈有一佛非長壽也。如東方善德佛，乃至下方廣眾德佛，豈有一佛非善德非廣德也。只可題名同異，據其功能力用齊等。但心思佛名號，目睹金容，敬心信禮，得福無量。」佛佛功能既然齊等，稱念一佛名號，即獲無量恆沙功德，倘若普遍稱念多佛的聖號，所得果報，更加不可思議。故地藏十輪經云：「若念一佛，則見一佛。若念多佛。則見多佛。若念小身佛，則見小身佛。若念大身佛，則見大身佛。若念無量身佛，則見無量身佛。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是眾生等，生時死時，自得大利，終不墮惡道。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是說生死時得利也。利註云：「圓澄法師云：『六道凡夫，三乘賢聖，性覺寶光，各各圓滿，本不名諸佛，亦不名眾生。但此心不守自性，隨迷悟之緣，作業受苦，名曰眾生。修道證真，遂名諸佛。佛愍眾生妄想執著，而不證得，猶是稱法界性，說念佛門。倘得其門，則等諸佛於一朝。不得其門，則徒修因於曠劫。』故凡眾生於生死時，果能念佛，或一佛，或多佛，各得諸大利，終不墮於惡道。但此是大士所值之佛，親承供養，得諸利益。然諸經論，唯讚西方阿彌陀佛，接引裟婆，願力遍重。是以普賢行願，獨指彌陀為至。若人於生死時，果能真誠稱念，感應尤多。所謂不動步而歸淨土，安俟階梯；非思量而證彌陀，豈存言念。悟迷只在自心，超沉豈由他法。諦信力行，自見功程耳。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      若有臨命終人，家中眷屬，乃至一人，為是病人，高聲念一佛名，是命終人，除五無間罪，餘業報等，悉得消滅。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘述臨終稱名，即得滅罪。為臨終人，乃至最少一人，高聲念一佛名，令命終人應墮五無間地獄之罪，悉得消除。極重五逆之罪既能銷除，其餘中下等業報，故悉得除滅。金剛三昧經云：「若有暫聞佛勝智慧，深心隨喜，不起誹謗者，於百千劫不墮惡道，生處值佛；乃至念佛法身，功德無邊。」大悲經云：「若能至誠心念佛功德，乃至一華散於空中，於未來世，作天梵王，其福不盡。以其不盡，終至涅槃。」科註云：「昔大智律師，發願常生娑婆，作大導師。復見慧巿法師云：方土雖淨，非吾所願。由是於淨土門，略無歸向。見修淨業，復生輕謗。後遭重病，神識迷茫。頓覺前非，深自剋責。乃覽天臺大疑論『初心菩薩，未得無生忍，要須常不離佛。』又智論云：『具縛凡夫，有十悲心，願生惡世，救苦眾生，無有是處。譬如嬰兒，不得離母；又如弱羽，只可傳枝。』自是盡棄平生所學，專尋淨土教門，十餘年來，未嘗暫捨。又唐法照大師，往五臺山竹林寺，見文殊在西，普賢在東，為眾說法，照作禮，問曰：末代凡夫，智識淺劣，佛性心地，無由顯現。未審修何法門，最為其要。文殊曰：諸修行門，無如念佛。我因念佛故，得一切種智。又問：當云何念？文殊曰：此世界西，有阿彌陀，願力難思，汝當繫念，令無間斷，命終決定往生。說已，為照摩頂而退。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      是五無間罪，雖至極重，動經億劫，了不得出，承斯臨命終時，他人為其稱念佛名，於是罪中，亦漸消滅。何況眾生，自稱自念，獲福無量，滅無量罪。」
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    這是敘述他人，代為稱念佛名，尚且能滅無間極重之罪，何況自己稱念，故能滅罪無量，獲福無量。觀藥王藥上經云：「釋迦牟尼佛，告大眾言：我曾往昔無數劫時，於妙光佛末法之中，出家學道，聞五十三佛名，聞已合掌，心生歡喜。復教他人，令得聞持。他人聞已，展轉相教，乃至三千人。此三千人，異口同音，稱諸佛名，一心敬禮。以是因緣功德力故，即得超越，無數億劫生死之罪。其初千人者，始從華光佛為首，下至毘舍浮佛，於莊嚴劫，得成佛道；即過去千佛是也。此中千佛者，始從拘留孫佛為首，下至樓至佛，於賢劫中，次第成佛。後千佛者，始從日光佛為首，下至須彌相佛，於星宿劫中，當得成佛。現在十方諸佛善德如來等，亦得聞是五十三佛名，故於十方世界各得成佛。若有善男子善女人，及餘一切眾生，得聞是五十三佛名者，是人於百千萬億，阿僧祇劫，不墮惡道。若復有人，能聞是五十三佛者，生生之處，常得值遇十方諸佛。若復有人，能至心敬禮五十三佛名者，除四重五逆，及謗方等經，皆悉消淨。以是諸佛本誓願故，於念念中，即得除滅如上諸罪。」科註云：「疑云：無間業重，何得一人稱一佛名，即得銷滅耶？如增一經云：『眾生三業造惡，臨終憶念如來功德者，必離惡道趣，得生天上。』正使極惡之人，以念佛故，亦得生天。故知無間罪業雖重，經劫難出。承臨終念佛之力，則倒惑不起，法性現前，故能滅也。故華嚴經云：『設聞如來名，及與所說法，不生信解，亦能成種。』況今眷屬，信心為稱佛名，豈有不滅者乎！譬如獅子筋為琴絃，一奏，一切餘絃悉斷。亦如牛羊驢馬諸乳，同置一器，若以一滴獅子乳投之，悉化為水。今既行菩提心，為其念佛，消滅重罪，何俟致疑。」又云；「何況眾生下，正勸人自念為勝。以他人代念，滅罪尚爾，何況自念者哉！故大論二十四問：『臨終時少許時心，云何能勝終身力行？答：是心雖少，而力猛利，如火如毒雖少，能成大事。是垂死時心，決定猛健，故勝百歲行力。是後心，名大心，以捨身及諸根事急，故念佛時，罪皆成福。如耆婆攬草，無非藥者，普能愈病。釋摩男所執一切砂礫，皆變為寶。……』故言自稱自念，獲福滅罪，尤勝於前倍倍矣。」上稱佛名號品竟。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
