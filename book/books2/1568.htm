
<html>
<head>
<meta http-equiv=Content-Type content="text/html; charset=Big5">
<title>淨宗勝義中真勝義性</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>淨宗勝義中真勝義性<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>律航法師著述</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>淨土法門，乃如來一代時教中特別法門，其勝義雖明載淨宗「五經一論」，而一般意義散見於三藏十二分教。古德所謂九界同歸，十方共讚，千經俱闡，萬論均宣，故令人有美不勝收之感，但勝義中復有特別勝義，常為一般人所忽略，或拘泥文句誤解真諦，竟致釋迦之徹底悲心，彌陀之四八洪願，悉皆鬱而不宣，迄未大暢佛懷，豈非大可慨耶！本文擬將淨宗一般勝義及勝義中勝義，分別臚列於左，但為篇幅所限，誠不免掛一漏萬之嫌，然提綱擷領，專明要旨，冀為初心行人之一助耳，尚希大善知識教之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何為淨宗一般勝義？佛說八萬四千法門，無非欲令眾生斷惑證真，了生脫死，應症與藥，就路還家而已！故法法平等，門門可入，並無高下，惟淨土法門，除自力外，特兼仗佛力，與其他法門，全仗自力者，迥乎不同，故其勝義亦異，茲約徹悟禪師語錄，撮要分述如後：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、省求悟門：自古學道之通途，須見道而後修道、修道而後證道；否則便為盲修瞎練，不免墮落坑塹。唯淨土法門則不然，「從是西方，過十萬億佛土，有世界名曰極樂，其土有佛，號阿彌陀，今現在說法」。但具信願持名，即得往生，此乃佛心佛眼親知親見之境界，非彼三乘聖賢所能知見也。但當深信佛言，依此而發願持名，即是以佛知見為知見，不必別求悟門，此其勝義一也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、不待發慧：餘門修道，必悟後依法修習，攝心成定，因定發慧，因慧斷惑，所發之慧有勝劣，所斷之惑有淺深，然後方可論其退與不退。唯淨土門中，不待發慧，唯以信願之心，專持名號，持至一心不亂，淨業即為大成，命終決定往生。一得往生，便永不退轉，所謂：「既得見彌陀，何愁不開悟。」此其勝義二也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、不須懺業：餘門修道，先須懺業，若現業不懺，即能障道，則進修無路。淨土法門，乃仗佛願力，帶業往生，不須懺業，以至心念佛一聲，能滅八十億劫生死重罪，此其勝義三也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、不斷煩惱：餘門修道，須斷煩惱，若見思煩惱分毫未盡，則分段生死不了，不能出離三界。唯修淨業者，乃橫出三界，不斷煩惱，從此同居土，生彼同居土，一生彼土，則生死根株便永斷矣！此其勝義四也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、一生成佛；餘門修道，自初發心至證極果，須時三大阿僧祇劫。夫閱時既久，則難免退緣，故菩薩有隔陰之昏，聲聞有入胎之迷。唯修淨業者，既生極樂，則常常見佛，時時聞法，衣食居處，出於自然，水鳥樹林，皆說妙法。同居土中，橫見上三土，諸上善人，俱會一處，圓證三不退，一生補佛位，此其勝義五也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上來所述比較勝義，但約契理上言，則最初省求悟門，末後則不待發慧，不須懺業，不斷煩惱，至極省要，至極徑捷；及其證入，又至極廣大，至極究竟，不可與其他法門同日而語，所謂教內別傳者此也。若約契機上言，則末法眾生，根器淺陋，世界動亂，餘法難修，若捨此法門，其何能淑。佛言：「末法億億人修行，罕一得道，唯依念佛得度。」則淨宗勝義，不待煩言而已喻矣！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何為勝義中勝義？夫無念心體，唯佛獨證，至等覺以還，皆悉有念，況博地凡夫乎？心比奔馬，意劇猿猴，吾人生死根本，最難控制者，即第六意識也。如來教人修道，用根勿用識，故念佛法門，即利用眾生之紛紛妄念，而使之專念一佛，復利用眾生之隨境執取，而令其專住一境，行人果能依法修行，則以一念而制多念，以淨念而代染念，由有念而達無念，所謂無念而念，念而無念，則業盡情空，上品上生矣！淨土諸經論，詮發此義者甚多，茲約最關重要者分述如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、都攝六根淨念相繼：大勢至菩薩為淨宗初祖，其自述念佛圓通，以都攝六根淨念相繼為第一念佛三昧，此外更無方便，可見此二句含義之重要。但一般念佛者，入手即想將眼耳鼻舌身意六根，一齊收攝，因不分主從，故徒勞無功。蓋六根之中，眼鼻身三根，功德不全，初入手時，不必管他，惟舌耳意三根，與念佛關係最切。且意根為心之幾，念佛之念，依他而現，既現於意，乃運舌而出，但意舌二根，勞久則倦，故默念或金剛念，易流於昏沈，譬彼潮水，既無入路，便有退機，必須耳根諦聽，耳主神明，出入略一注之，意根即空靈宛轉，不落動靜，舌根任其高低運用，不必拘束，如是意舌耳三根密切聯繫，則念佛之念，舌根運出，耳根運入，非舌非耳，即出即入。《楞嚴經》所謂：「反聞聞自性」，及「由是意銷」者，蓋耳根若能時時靈靈貫注，則庶乎其可以意銷也。是故都攝六根云云，係約念佛功純時舉果而言。若初入手時，則須特別注意耳根，監督意舌兩根，密切運用，其他眼鼻身三根，自然收攝。蓋擒賊先擒王，意根既攝化，則其他諸根，悉皆伏首聽命矣。經云：「此方真教體，清淨在音聞」，切願念佛行人，特別注意耳根，方不負淨宗初祖之寶訓。（練習耳根請參考拙著《念佛入門》附錄併耳念佛法）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、一心不亂和一向專念：持名念佛方法，在《阿彌陀經》曰：「一心不亂」，在《無量壽經》曰：「一向專念」。二經均係聖言量，其意義大致相同。唯「一心不亂」四字，往往解為修淨業者之極則，彷彿行人不到「一心不亂」的境界，即不得往生。因此畏難改修他法者有之，或退屈自棄輟修者有之，此實係大錯。蓋詳釋經文，本為佛教人以一心不亂的方便，剋期執持名號，並非舉似持名的成果也。誠以妄想為意地法門，小乘雖證得四果，尚不能完全伏斷，況末法凡夫，有幾人能證到阿羅漢乎！？故知前解不合佛意也。「一向專念」者，約時間言，則自初發心至命終，專念一佛，決不間雜；約空間言，則直奔西方，決不偏南或北，統而言之，即善導大師專修無間之意耳！是故念佛法門最重信願。蕅益大師說的最懇切：「若信願具足，則一心固可往生，散心亦可往生；倘無信願，則縱念到風吹不入，雨打不濕，如銅牆鐵壁一般，亦不得往生。」旨哉言乎！故古德教人念佛方法，與其主張「一心不亂」而易生誤解，不如主張「一向專念」而較為得力。（蓮池大師之《彌陀疏鈔》強調「一心不亂」為折服當時狂禪，其婆心權巧處，《報恩論》言之最詳。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、唯心淨土自性彌陀：近人好言禪淨雙修，每以唯心淨土自性彌陀為口頭禪；殊不知此係祖師恐人高推聖境，不向自己心性去體驗，特舉此語，以見所謂：淨土彌陀者，人人俱有，個個不無，不必向外馳求耳！乃後人反誤會其意，以為但淨其心，極樂不離當處，何必求生西方？但了自性，彌陀原非別人，無須更念彌陀，說土說佛，統屬寓言。則差之毫厘，謬以千里，遂令釋迦之悲心，彌陀之大願，竟撥無置何有之鄉，詎非大法魔殃耶！蓮池、蕅益諸大師痛斥其非，余曾會通其意，在拙著〈持名念佛四大要領〉中，加以說明：極樂世界，為依報國土之名，確有其地，決非寓言的烏托邦；阿彌陀佛，為正報教主之號，實有其人，絕非權現的幻化人。乃至行人須從這堳H入，方肯腳踏實地，老實念佛。倘有人以唯心淨土，自性彌陀見告者，當下應即體會，淨土雖為唯心之淨土，但確有可到之地；彌陀雖為自性之彌陀，但實有能見之人。蓋唯心自性云云，原指吾人之圓覺真心橫遍豎窮，十方世界，三世諸佛，皆悉真心中所現物，又何僅極樂彌陀，當然不在心外，然而決非六塵的緣影與虛妄的業識，所可假冒也。故古德謂：「參禪必不可無淨土，為防退墮，寧不寒心；淨土必不可入禪機，意見稍乖，二門俱破。」此實為剖肝瀝膽之忠言，念佛行人，幸三思之。或者曰：淨土法門，三根普被，利鈍全收，不斷惑業，得出輪迴，一得往生，永登不退，其種種勝義，吾已聞命矣。唯念佛行人，多偏重往生得樂之欣求，而忽略現生做人之義務，以致一般人視念佛為逃避現實，判往生為身後利益，其將何辭以解？嗚呼！此但聞《阿彌陀經》，而未讀《無量壽經》及《觀無量壽經》之過也！《無量壽經》專就世法教導眾生，令眾生心不離佛法以行世法，自然不壞世法而證佛法。故教化眾生，去五惡，捨五痛，離五燒，降化其意令持五善，勤修福慧，直趨泥洹之道，皆就父子夫婦兄弟朋友之倫理，以及如何遵循國家社會之軌範，而做一個善人賢人，反覆叮嚀，語重心長，殊難盡述。《觀無量壽經》提示往生之正因在修三福，其第一福首列孝順父母，奉事師長；第二福則注重戒行，不犯威儀；第三福則誦讀大乘，乃至勸進行者。蓋欲成佛果，必先為完人，然後可與佛法相應，詎可諉為逃避現實人生之義務耶？是故近代印光大師教人念佛，必先自敦倫盡分，閑邪存誠，諸惡莫作，眾善奉行做起，然後勸修發菩提心，嚴持淨戒，具足信願。老實念佛，為修淨業者必要之基本條件。若能依法修行，不惟往生後一生補佛，而現生上為諸佛所護念、下為人天所欽仰，其利益殊難思議。故淨宗勝義，不在談玄說妙，而在止惡修善；不希人天小果，而重永脫輪迴。特標發菩提心，一向專念為正行，修諸功德萬行回向為助行，以正攝助，理事圓融，正助兼修，萬修萬去。是以如來一代時教歸本淨土，「淨土五經」歸本願門，願門四八歸本念佛，念佛多方歸本他佛。行人只要深信切願，則無論一心散心皆得往生。噫！此誠為勝義中之特別勝義也。故一切解門無不從此法界流；一切行門無不歸還此法門。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大矣哉！彌陀之願力，眾生之心力，名號功德之力，俱不可思議歟！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> <!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
