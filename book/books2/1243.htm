<html>
 <head>
  <meta content="text/html; charset=utf-8" http-equiv="Content-Type"/>
  <title>
   地藏菩薩本願經講義（囑累人天品第十三）
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="../books/book.css" rel="stylesheet"/>
 </head>
 <body background="../books/textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      地藏菩薩本願經講義
     </span>
    </b>
   </p>
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      （囑累人天品第十三）
     </span>
    </b>
    <b>
     <span lang="EN-US" style="font-size:36.0pt;font-family:標楷體;
color:#FF6600">
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     唐于闐國三藏沙門實叉難陀譯
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     知定法師著述
    </span>
    <span lang="EN-US" style='font-family:"Times New Roman";
color:#003300'>
    </span>
   </p>
   <p align="center" class="MsoPlainText" style="text-align:center">
    <span lang="EN-US" style='font-family:"Times New Roman";"Courier New"'>
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     囑累人天品第十三
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    囑者，囑咐，累者，負累，世尊每一法會說法將終，將此次法會所演妙理，慇懃囑付在會人天大眾，令世世流傳，利益群生；後世眾生，所以得慧眼仍照者，人天荷負之功也。法華文句云：「矚是佛所付囑，累是煩爾宣傳。」維靡經疏云：「囑是付囑為義，累是煩勞荷負之義。」淨影淨名疏云：「累是擔累，法是宣傳者之重擔，故名擔累。以此囑付，令人流通，故名囑累。」此品是法筵將終，世尊以人天大眾，囑累地藏菩薩，俾未來眾生，得蒙解脫，故說囑累人天品第十三。科註云：「前來地神護法，見聞利益，皆為流通此經。流通之要，專為六道眾生。故於法席將終，以人天之眾，囑累地藏菩薩，救群迷於末世，待彌勒於當來。此是復宗之意，何以故？前集地藏分身，端為末劫眾生。今如來將下天宮入滅，復以人天付囑，故有囑累人天之品。準法華文句有三釋：一云囑，是佛所付囑；累是煩爾宣傳；此從聖旨得名。二云囑，是頂受所囑；累，是甘而弗勞，此從菩薩敬順得名。三云囑，是如來金口所囑；累，是菩薩丹心頂荷；此從授受合論。具此三意，故名囑累。此經如來摩頂付矚，地藏互跪承任，亦具此三意。故名囑累人天品第十三。釋天，如前。人者，梵名摩冕賒，此云意。昔頂生王初化，諸有所作，當善思惟，善籌量，善憶念。即如王教，諸有所作，先思量憶念，故名人為意。又訓為忍，於世違順，人能安忍故也。然十方世界人天，集忉利天宮，多若河沙，焉能悉舉。今就娑婆一剎言之。如婆沙說：天有三十二種，欲界有十，色界有十八，無色界有四，合有三十二天也。欲界十者，一名於手天（有云堅首），二名持華鬘天，三名常放逸天（亦名筘屆^四名日月星宿天，五名四天王天。六名三十三天（總名忉利天），七名炎摩天，八名兜率陀天，九名化樂天，十名他化自在天。色界十八天者，初禪有三天：一名梵眾天，二名梵輔天，三名大梵天。二禪有三天：一名少光天，二名無量光天，三名光音天。第三禪中亦有三天：一少淨天，二無量淨天，三遍淨天。第四禪獨有九天：一名福生天，二名福愛天，三名廣果天，四名無想天，五名無煩天，六名無熱天，七名善現天，八名善見天，九名色究竟天。無色界四天者，一名空處天，二名識處天，三名無所有處天，四名非想非非想處天。人數尤多，殊難具述。若約方言之，即有四天下人。若以住處言之，合有四千八百處，則有四千八百種之人。若直按閻浮一方言之，如樓炭經說，總有三十六大國，人亦同之。別有二千五百小國，人亦同之。又一一國中，種類若干。蕃漢羌胡蠻夷楚越，各隨方土，色類不同。又閻浮提種類差別，合有六千四百種人。今但舉閻浮提人者，乃我佛悲心偏向。以南閻浮提眾生，志性無定，習惡者多。縱發善心，須臾即退。以是之故，殷勤以人天大眾，付囑於地藏也。又獨舉人天，而不及四惡趣者何？良由人天受化易，四惡受化難。法華文句引經云：『頗有發願，令五道同日成佛否？佛言：不可以非器之身，成無上道。要先化三趣，令得人天，然後乃可如願。三趣非善道，何能成佛。如人求寶聚，不於空中求。是以佛佛，皆云我於天人眾中，得菩提，轉法輪，入涅槃也。」先人後天者，抑亦何也？大論二十四云：『若善男子，能行是深般若波羅蜜者，當知是人，人道中來，所以者何？三惡道中，罪苦多故，不得行深般若。欲界諸天，著淨妙五欲，心則狂惑，故不能行。色界天等，深著禪定味，故不能行。無色界天，無形故，故不能行。』故裴休序圓覺經疏亦云：『嗚呼！生靈之所以往來者，六道也。鬼神沈幽愁之苦，鳥獸懷獐狨之悲，修羅方瞋，諸天正樂。可以整心慮，趣菩提，惟人道為能耳。』故先人後天。其四惡趣，倘蒙利益，即生人天，亦在付囑之內，非謂祇付人天也。問：大論云：『佛已斷法愛，乃至一切種智涅槃，不著不取相。』今何以殷勤，囑累人天？似如愛著耶？答：諸佛大慈悲心，從初發意，乃至到涅槃，常不捨離。於娑羅雙樹間，猶以金剛三昧，為眾生碎身如麻米者。以諸佛解脫，從眾生得，以故臨涅槃時，復囑累地藏救護也。問：何故不囑付文殊，彌勒，觀音等？而唯累地藏菩薩一人耶？答：論云：『諸大菩薩，佛滅度後，各各分散，隨至所應度眾生國土。』彌勒還兜率天上。文殊亦至所應度眾生處。唯地藏發願幽冥教主，悲心偏向南閻浮提，物機所在，故特囑之。如父臨終，不遺命於遊學諸兒。特將諸幼子，付託在家長男。必使教令成才，毋傷我愛。此囑累人天之意也。」上品地神護法，及見聞利益，均屬流通別品，惟此經獨有故。此品囑累人天，囑於通品，經經相同故。本品的文字分為兩段：初世尊憂慮未來人天而囑累地藏。次虛空藏請問瞻禮之福利。在初段文中又分為二節：初世尊摩頂付囑，二地藏互跪承旨。初節中又分為二分：初呼名大讚功德。初分又分為二：初敘舉臂摩頂。二歎眾德叵思。今初。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時世尊，舉金色臂，又摩地藏菩薩摩訶薩頂。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是敘述舉臂摩頂。科註云：「爾訓為即，即與觀音見聞利益已訖，更將人天囑累地藏之時。又大會既聞地神、觀音、兩番流通，歡喜已竟，宜聞囑累人天生善之時。又聞上不思議利益之事，已破諸惡法墮苦之緣，時眾更欲聞囑累地藏救拔，則永對治諸惡之時。又聞上兩番不思議事，得道者已竟，更聞囑累大會之眾，無不悟理之時。有四悉檀因緣，復申囑累，故言爾時。舉金色臂者，金色本黃，表乎中道，臂有提拔之功，正顯提攜六道，并歸中道一性，故復舉之。前摩頂，慰勞度生辛苦。今摩頂，囑累救拔勞煩。前一手摩無量頂，乃表一多自在。今一臂摩一頂，以表本同一道，則顯六道九界，更無二道也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      而作是言：「地藏！地藏！汝之神力，不可思議！汝之慈悲，不可思議！汝之智慧，不可思議！汝之辯才，不可思議！正使十方諸佛，讚歎宣說汝之不思議事，千萬劫中，不能得盡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是第二眾德叵思，諸佛共宣，說不能盡。科註云：「世尊特於人天大會，連呼地藏之名者，誠愛之深，託之重也。如國大王將崩，儲君幼稚頑劣，欲託孤大臣輔弼，必執手頻呼愛卿。以子幼國大，日久而心長，中有滿腔說不盡之意。故我佛舉臂摩頂雙喚其名也。汝之神力下，佛讚其德，如國王託事，亦先讚老臣之德。今閻浮眾生，志性無定，若不假超群之器具，安能救沙界於冥陽。故此所讚眾德，不越能化三輪。初句，讚身輪現通，諸聖罔測名為神，八自在我名為力。不思議者，準大論：有五事不可思議，謂眾生多少，業果報，坐禪人力，諸龍力，諸佛力。佛力最不可思議。菩薩入於禪定，生不可思議神通（即如意疾遍神通也），故於一念中，悉到十方諸佛世界，作無量身。一切賢聖不能行，不能到，故不可思議。然身輪現通，必由意輪鑑機而起。意輪，即是慈悲與拔。若欲與拔，必須現通，故曰身輪由意。此即地藏大慈大悲，實能一時遍施與拔，故不可思議。然雖內鑑外現，若無智慧辯才，安能赴機說法。故知慧辯，正讚口輪。蓋身之神通，非智慧不轉。故龍樹菩薩云：『以智慧力故，能轉一切諸法，所謂小能作大，大能作小。能以千萬無量劫為一日，又能以一日為千萬劫。是菩薩世間之主，所欲自在，何願不滿。』以是因緣，故菩薩乘神通力，能速疾超越十方世界。得非智慧，為神通之本乎？十輪云：『智慧深廣，猶如大海，辯才無滯，如水激輪。』故不可思議。此由大士圓具秘密三輪，故能垂形沙界。我佛讚德，詎曰徒然。正使下，引同諸佛。正，對假說。言假使，則意涉浮汛。言正使，則詞彰真實。然地藏大士，何能使十方諸佛讚歎耶？如大論云：『若有菩薩，具足十地六波羅蜜，十力，四無所畏，四無礙智，十八不共法等，無量清淨佛法，為眾生故，久往生死，不取阿耨菩提，而廣度眾生，如是菩薩，諸佛讚歎。』正今諸佛同聲讚歎之意也。然又何故，讚說其事，千萬劫不能盡耶？亦如論云：『菩薩出於三界，變化無央數身，入於生死，教化眾生，如是希有事，皆從甚深般若波羅蜜生。』正今讚歎不盡之意也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      地藏！地藏！記吾今日在忉利天中，於百千萬億不可說不可說，一切諸佛菩薩，天龍八部，大會之中，再以人天諸眾生等，未出三界，在火宅中者，付囑於汝。無令是諸眾生，墮惡趣中，一日一夜，何況更落五無間，及阿鼻地獄。動經千萬億劫，無有出期。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下是呼名再囑人天，文分二段，初段長行，次段偈頌。在長行中又分為二節：一、火宅眾生，勿令墮苦。二、少善眾生，勿令退失。第一節中又分為二分：初分正以三界人天付囑，次分復明生性無定分形。此是初分之文。科註云：「前呼名，愛語喜聲也。今呼名，苦語悲聲也。前乃讚德，今為囑事故爾。記吾等，囑令勿忘末後之說。如父遺命，孝子銘骨勿諼也。大會等者，藉眾證明，顯是大事，非細故也。此與法華長者付業，聚會親族不同。何也？彼教久化之機，至此大功克就，聚眾付業，推門落臼，更有何難。此付未調之眾，為令佛種不斷，似救子於水火，竟不知如何了局，故不同也。言再以者，以，將也，前已將人天付囑，今重將此眾累爾也。未出等者，自我佛入滅之後，洎彌勒道成之前，於其中間，凡在三界五欲火宅中者，今得付囑於汝。總令是輩，不墮三惡道，乃至一日夜最少之時，況不急救援，令更墮於無間大地獄中，極受苦痛，經千萬劫，難期出獄之時哉！寄語諸賢，毋負佛恩。早求出苦，急渡生津，勉旃！勉旃！」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      地藏！是南閻浮提眾生，志性無定，習惡者多。縱發善心，須臾即退。若遇惡緣，念念增長。以是之故，吾分是形，百千億化度，隨其根性，而度脫之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是再明閻浮眾生志性無定，是以佛陀分形化度，務令脫苦而後已。科註云：「此文，不過複疏前事，明佛所以付囑之意。是南閻浮等，遠提業感品中，一切眾生，未解脫者。性識無定等文，近提利益存亡品，及地藏所白我觀是閻浮眾生等文。以是下，顯提佛自分身，潛映地藏化身二段文。此正同付法藏經云：『一切眾生，志性無定，隨所染習。若近惡友，便造惡業，流轉生死，無有邊際。若近善友，敬心聽法，必離三途，受最勝樂。』但善類登山，理為難上。惡如崩墜，實可易行。是以天宮閑曠，來蹤蓋寡。地獄籠樊，往人爭湊。故佛分形化度，藉此之由耳。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      地藏！吾今殷勤，以天人眾，付囑於汝。未來之世，若有天人，及善男子善女人，於佛法中，種少善根，一毛一塵、一沙一渧。汝以道力，擁護是人，漸修無上，勿令退失。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此令擁護種少善根勿令退失也。科註云：「今我佛為未來眾生，降尊就卑，屈上湊下，故殷勤付囑。未來下，正示付囑之意。謂一切眾生，同有佛性。闡提雖惡，性善具存。倘於未來之世，其有天人，善男女等，不昧原初之念，於佛法無上福田，能下小種，以立善根。不論毛塵沙渧，汝當以權智道力，擁護是等少善之人，漸令修習阿耨菩提。如菩薩本行經云：『若有人能於佛法，少作微善，如毛髮許，所生之處，受報宏大，無有窮盡。』故知施福田心，豈關施物巨細。故囑地藏擁護，勿令中間有退失也。如處胎經云：『盲龜浮木孔，時時猶可值。人一失命根，億劫難逢是。海水深廣大，三百三十六，一針投海中，求之尚可得，一失人身命，難得過於是。』故知一退，其失非細，今願地藏，當如慈母之育嬰孩，必使成立。毋稍懈怠，致令夭亡。是故世尊今於忉利大會，將人天眾，殷勤囑咐地藏之苦心也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次地藏！未來世中，若天若人，隨業報應，落在惡趣。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下隨業墮於惡趣，倘能念佛聖號，則可碎獄生天。所謂隨業報應，如業報差別經云：「一切眾生，繫屬於業，依止於業，隨自業轉。以是因緣，有上中下，差別不同。」故昔有人死，至閻王所，考厥罪惡，應墮鐵城地獄。而此人之姊，乃閻王之正妃。因此勸王念其親弟，宥其弟罪，勿治罪，閻王因是囑其住王宮內，不可外出。卒之被獄吏所捉，其人不覺自詣鐵城受報，王亦不能奈何。故知隨業受報，不容絲毫勉強也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      臨墮趣中，或至門首。是諸眾生，若能念得一佛名，一菩薩名，一句一偈，大乘經典，是諸眾生，汝以神力，方便救拔。於是人所，現無邊身，為碎地獄。遣令生天，受勝妙樂。」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此令地藏神力方便救拔，離苦得樂也。臨墮趣中，是在墮落惡趣途中。至門首，是見到地獄之門，尚未趣入之間。若竟趣入，則急難得出，是以在趣入途中，或已到達門口，能夠稱念佛號，即得離苦得樂。故增一云：「眾生三業造惡，臨終憶念如來功德者，必離惡道趣，得生天上。正使極惡之人，以念佛故，亦得生天。」譬喻經云：「昔有國王，弒父自立。有羅漢，知此國王不久命終，計其餘命，不過七日。若命終後，必墮阿鼻地獄，一劫受苦。此阿羅漢，尋往化之，勸教至心稱南無佛，七日莫絕。臨去重告：慎莫忘此。王便叉手一心稱說，晝夜不廢。至七日頭便即命終，魂神趣向阿鼻地獄。乘前念佛，至地獄門，知是地獄，即便大聲稱南無佛，獄中罪人聞稱佛聲，皆共一時稱南無佛，地獄猛火即時化滅。一切罪人，皆得解脫，出生人中。後阿羅漢，重為說法，得須陀洹。以是因緣，稱佛名號所獲功德，無量無邊，不可為喻。」觀佛三昧海經亦云：「佛告比丘：我滅度後，若稱我名，南無諸佛，所獲福德，無量無邊。」所謂稱菩薩名者，如稱觀音普賢等菩薩，均有應驗，詳載史冊之中。如彌勒上生經云：「若有敬禮彌勒佛者，除卻百億劫生死之罪。」又：「我滅度後，四眾八部，聞名禮拜，命終生兜率天中。若有男女，犯諸禁戒，造眾惡業，聞是菩薩大悲名字，五體投地，誠心懺悔，一切惡業，速得清淨，若有歸依彌勒菩薩，當知是人得不退轉。」又云：「應當繫念，念佛形像，稱彌勒名，若一念頃，受八戒齋，修諸淨業，命終之時，即得往生兜率天上，蓮華臺中，應時見佛白毫相光。超越九十億劫生死之罪。隨其宿緣為說妙法，令得不退。」所謂一句一偈者，是例舉大乘經典最少者，均得大利。如普賢觀經云：「若有晝夜六時，禮十方佛，誦大乘經，思第一義甚深空法，於一彈指頃，除百萬億那由他恆河沙劫生死之罪。」除障滅罪經亦云：「若善男子善女人，犯四重五逆，誹謗三寶。及犯四波羅夷，是人罪重，假使如閻浮履地變為微塵，一一微塵成於一劫，是人若干劫罪，稱是一佛名號，禮一拜者，悉得滅除。況復晝夜受持讀誦憶念不忘者，是人功德，不可思議。」科註謂冥報記載王生將墮地獄，忽遇一僧，云是地藏菩薩，教令熟誦，若人欲了知偈，可免地獄。少頃喚王生至閻王前，閻王問：有何功德？答曰：唯持一偈。閻王令誦之。聲徹地獄，罪人聞聲，並蒙解脫，即令放回，勉其修善。地藏菩薩現無邊身，親到幽冥地獄之中，化度一切眾生，俱得離苦得樂。一一眾生俱蒙解脫，則地獄空虛，形同廢物，等於粉碎也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時世尊，而說偈言：「現在未來天人眾，吾今殷勤付囑汝。以大神通方便度，勿令墮在諸惡趣。」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此以偈頌付囑也。現在天人眾，是指當時忉利法會人天大眾。未來天人眾，是指佛滅度後之事，或者說是在忉利法會以後之事，因為忉利法會過後不久，佛即入滅。所以要慇勤付囑地藏菩薩，要地藏菩薩以大神通力方便救拔者，只因南閻浮提眾生志性不定，為善難長，遇惡因緣，容易轉變。是以付囑地藏於未來，方便濟度斯等，勿令重落於三途。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時地藏菩薩摩訶薩，胡跪合掌，白佛言：「世尊！唯願世尊，不以為慮。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下是地藏胡跪承領法旨也。初爾時下，是經家敘儀。白佛言下，是安慰世尊，勿以為慮也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      未來世中，若有善男子善女人，於佛法中，一念恭敬，我亦百千方便，度脫是人，於生死中，速得解脫。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是少善眾生亦令解脫。未曾有經云：「下品十善，謂一念頃。中品十善，謂一食頃。上品十善，謂從旦至午。於此時中，心念十善，止於十惡，亦得往生。故野千心念十善，七日不食，生兜率天。」一念恭敬，雖則甚為微少，倘能繼續，則成大善。故知千念萬念，始乎最初之一念。滴水雖微，能穿大石，星星之火，可以燎原。是以地藏對於未來眾生，於佛法中一念恭敬者，百千方便，度化是人，解脫生死之患。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何況聞諸善事，念念修行，自然於無上道，永不退轉。」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是於諸善事，念念進修，自然獲得無上不退之道。一念恭敬，尚蒙慈力，拔除生死之本，而得解脫，何況聞諸善法，如法進修，則於無上之道，自然獲證不退轉位也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      說是語時，會中有一菩薩，名虛空藏。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下是虛空藏菩薩問瞻禮福利。分為二節初贊問福利，次許說利益。初中分二，此是第一，經家提名。虛空藏（Ａｋａｓａｇａｒｂｈａ），或名（Ｇａｇａｎａｇａｉｂｈａ）又名虛空孕。空慧之庫藏，猶如虛空，故名虛空藏。又包藏一切功德，如虛空，故名虛空藏。大集經云：「何因緣故，名虛空藏？佛告速辯菩薩：善男子！譬如大富長者，多諸民眾。無量庫藏，財寶充滿，能行布施，心無慳吝。若行施時，貧窮往者，隨意所須。開大寶藏，悉能給與，彼諸眾生，皆得適意。長者施已，心喜無悔。善男子！虛空藏菩薩亦復如是，常行功德，成就方便，力迴向故戒身善清淨故。得成就神足力故。純至究竟善清淨故。所願增益成就故。知一切法如幻化故。得如來神足力故。於虛空中，隨眾生所須，若法施若財施，盡能施與，皆令喜歡。以是故，善男子！是賢士以此方便智故，名虛空藏。。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      白佛言：「世尊！我自至忉利，聞於如來，讚歎地藏菩薩，威神勢力，不可思議。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下當機發問，此是初述神力叵思。科註謂：「經初光音遍及，虛空藏即集天宮，故始終聞如來讚歎地藏之事。勢力者，如思益云：『我投足之處，震動三千大千世界，及魔宮殿。』觀經云：『以智慧光，普照一切，令離三途，得無上力，故言勢力。」不思議者，此是菩薩甚深行處。雖施為萬有，令眾生得益。」脫離苦海而後已。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      未來世中，若有善男子善女人，乃及一切天龍，聞此經典，及地藏名字，或瞻禮形像，得幾種福利？唯願世尊！為未來現在一切眾等，略而說之。」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是請問瞻禮者，所得幾種福利。科註云：「準地持，福即布施，持戒，忍辱，依禪，依精進，修行施四戒無量等，是名福分。蓋善名福利，感報恬愉，今既讀經聞名，瞻禮形像，必有所得福利，未審有幾種耶？」因為不知，是以惟願世尊，為現未一切眾生，略而說之耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      佛告虛空藏菩薩：「諦聽諦聽，吾當為汝，分別說之。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下許說利益，此是初誡靜聽也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若未來世，有善男子善女人，見地藏形像及聞此經，乃至讀誦，香華飲食，衣服珍寶，布施供養，讚歎瞻禮。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下分別利益，分為二節：一見像聞經供養讚歎利益。這是總示修因。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      得二十八種利益：一者天龍護念，二者善果日增，三者集聖上因，四者菩提不退，五者衣食豐足，六者疾疫不臨，七者離水火災，八者無盜賊厄，九者人見欽敬，十者神鬼助持，十一者女轉男身，十二者為王臣女，十三者端正相好，十四者多生天上，十五者或為帝王，十六者宿智命通，十七者有求皆從，十八者眷屬歡樂，十九者諸橫消滅，二十者業道永除，二十一者去處盡通，二十二者夜夢安樂，二十三者先亡離苦，二十四者宿福受生，二十五者諸聖讚歎，二十六者聰明利根，二十七者饒慈愍心，二十八者畢竟成佛。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是別列所得之利益。初句是總標利益，一者下，方是別列。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    科註云：「天龍乃造化之權衡，為陰陽之管轄。邦國藉保綏之德，黎民仰覆護之功。今既讀經持名，瞻禮供養，故感天龍護之念之，令善果聖因，由之增長，家緣世事，用是克諧，故首舉之，示福利之本也。２、３、４、三益，事跡相連，果由因而增進，因藉果而積集。因果相資，自然菩提不退。如十輪云；『地藏白佛言：我當濟度此四洲渚，世尊弟子。一切苾芻及苾芻尼，鄔波索迦，鄔波斯迦。令其增長覺分，聖諦光明，增長趣入大乘聖道。增長成熟有情，大慈大悲。增長五眼灌頂生天涅藥。如是善果，日日增長。』集者聚集。大論云：「值遇經法，修善持戒，布施敬禮等，種涅槃因緣。』如是聖上之因，莫不聚集。善果聖因，既日增集，自然道心牢強，誓力勇健，於位行念，自無退轉矣。５、衣食豐足，助道備也。衣以蔽形，食以支命。身安道隆，賴是衣食。此雖小緣，能辦大事。凍餒不安，道法焉在。故十輪云：『一切皆得如法所求，衣服寶貝，醫藥床敷，及諸資具無不備足。』６、疾疫不臨，修道之要。病乃退道之緣，能令色力減損。十輪經云：『若諸有情，惡鬼所持，成諸病者。有能供養地藏菩薩，一切皆得解脫無畏，身心安適。』故疾疫不臨也。７、離水火災。病為內障，災為外障。十輪云：『若諸有情，為火所焚，為水所溺，有能供養地藏菩薩，一切皆得離諸危難，安隱無損。』８、無盜賊厄，離宿怨對也。十輪云：『若諸有情，為諸怨賊軍陣，及餘種種諸怖畏事之所纏繞，身心慞惶，懼失身命。有能供養恭敬地藏菩薩，一切皆得離諸怖畏，保存身命。』９、人見欽敬。俗語說敬人者，人所敬之。今既恭敬地藏菩薩，故感人所欽敬之益。１０、神鬼助持，尤為末法修行善利。長阿含云：『若有修行善法，見正信行，修十善業。如是一人，有百千神護。』１１、女轉男身，因女身有五障，故以轉男身為幸。１２、為王臣女，１３、端正相好，均屬生富貴家顏貌端莊也。１４、多生天上，稱揚聖號，廣行十善，則是生天之因。１５、或為帝王，嚴持五戒，則人身不失，廣種福田，則生為王也。１６、宿智命通，由讀經稱名，了因之力也。１７、有求皆從，如十輪云：『若諸有情，或為種種世出世間諸利樂事，於進求時，若能恭敬供養地藏菩薩，意願滿足。』１８、眷屬歡樂，此是修行外護知識。如十輪云：『若諸有情，愛樂別離，怨憎合會，有能恭敬供養地藏菩薩，一切皆得愛樂合會，怨憎別離。』１９、諸橫消滅，如水火災等，屬於橫事。２０、業道永除，業道，即有漏業道。由於修讀經等無漏之業，故三界有漏業道，並皆消滅。２１、去處盡通。以供養地藏菩薩，故行來出入，無阻無礙。２２、夜夢安樂，以讀經故，夜無惡夢，是以安樂。２３、先亡離苦，恭敬供養地藏菩薩，不但自身得益，即過去先人亦蒙解脫。２４、宿福受生，由於供養地藏菩薩及轉讀尊經宿世之福，故或受生人間天上，並享如意之福樂。２５、諸聖讚歎，今既信受地藏不思議事，故感諸聖讚歎。２６、聰明利根，經聲歷耳，永記不忘故。２７、饒慈愍心，利生之要行也。２８、畢竟成佛，究竟之利益也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次虛空藏菩薩：若現在未來，天龍鬼神，聞地藏名，禮地藏形，或聞地藏本願事行，讚歎瞻禮。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下是第二聞經禮形讚歎利益，此是總示修因。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      得七種利益：一者速超聖地，二者惡業消滅，三者諸佛護臨，四者菩提不退，五者增長本力，六者宿命皆通，七者畢竟成佛。」
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是別列利益也。一者速超聖地，速疾超昇聖人之果地也。二者惡業消滅，三惡道之業盡得消滅也。三者諸佛護臨，諸佛駕臨，護念修行之人。四者菩提不退，如前廿八種利益之中之第四釋。五者增長本力，由修因故，增長真如妙性根本之力。六者宿命皆通，如前二十八種利益之中之第十六釋。七者畢竟成佛，如前廿八種利益之中之第廿八釋。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時十方一切諸來，不可說，不可說，諸佛如來，及大菩薩、天龍八部。聞釋迦牟尼佛，稱揚讚歎地藏菩薩，大威神力，不可思議，歎未曾有！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此下二段總流通，此是因果聖凡聞讚致歎。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是時忉利天，雨無量香華，天衣珠瓔，供養釋迦牟尼佛，及地藏菩薩已。一切眾會，俱復瞻禮，合掌而退。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是天主散華，供養教主及本尊，會眾歡喜，作禮而退。科註云：「忉利天王獨供者，既是檀越，又在其宮，故得專之也。香表因通果海，成就五分法身。華表圓因剋果，具足四十一位。天衣從樹而生，輕細自然，表證寂滅之忍。珠瓔，別行疏云：『或眾寶瓔珞，或眾寶珠。』今是眾寶珠成，故曰珠瓔，表得四法。大集云：『戒定慧陀尼，以為瓔珞，莊嚴法身，』是也。然珠瓔在頸，頸是所嚴，表中道性德。此行稱性，如瓔珞在頸而能嚴也。皆言雨者，則是從正空中道第一義天，繽紛而下也。無量者，因果之法，並由一心。了達此心，本具河沙，性功德法，有何限量？以此無量諸法，供養釋迦能說之教主，以及地藏能行之願王。心有所專，故不言餘眾。已者，謂能供之物，皆冥實際。所供之主，本住三摩。能所既空，感應斯泯。賓主鎔融而一際，財法絕寂而無垠，故云已也。上是申供，下乃禮退。一切眾會，即前所集之眾，今將各還本住。俱復瞻仰，重師道而戀戀靡忘。重申禮拜，尊經法而心心無間。合掌，表十界一體。而退，顯萬類同歸。然而不同諸經結皆大歡喜者，以見在會大眾，從此重增勝心。效地藏之僧那，救三途而不了，遵迦文之囑累，弘是典而彌窮。上同聖母之愁憂，卻類天王之悲歎。則聞法之大喜，固內蘊襟懷，而濟世之殷憂，已外彰眉宇。經家不敘斯語者，意見乎言之表也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     地藏菩薩本願經講義跋後
     <span lang="EN-US">
     </span>
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    蓮航
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    到過檀香山（夏威夷）的人，都說那是人間仙境。氣候溫和，山明水秀，風景幽美，清淨光明，又地處太平洋中心，在人們的印象中，那是紅塵飛不到的仙島，因此成了觀光的勝地，東方人，西方人，以及全世界的人，終年不絕，都要去一睹這海上仙島的勝境。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    檀香山有這般極好的自然環境，留給觀光客最佳的印象，但它確是佛教文化的沙漠，極需法雨的滋潤，才能使這海上神山，內外優美。知定學長，二十多年前，帶著拓荒而冒險的精神，隻身去到檀島，在那人地生疏的沙漠上，努力撤播佛法種子，不斷灌以甘露法雨，經過漫長的歲月，吃了不少的苦頭，也不知流了多少的汗，如今種子不但發芽滋長，一片蒼翠，桃李遍地，成就可觀，沙漠已變成綠洲了！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    現在的檀島，又已建築了莊嚴華麗中國式的大雄寶殿，目下在美國所有的中國僧伽，所建立的道場中，這是最大而最具規模的，這也不折不扣象徵著當地人民對佛法的信仰，具有高度熱誠與愛好研究的意向。從這一個啟示看，那是中國佛法在西方將會有大放異彩一天的徵兆，這一天似乎已遙遙在望！知定學兄，把握這一個機曾，更進一步的，第一次的開講地藏菩薩本願經，大轉佛法巨輪，聽眾極為擁踴，法會非常成功，因此興緻大發，廣徵博引，編成講義，作深入淺出的發揮，舌粲蓮花，成一巨著，都三十萬言，人天歡喜！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今日在檀島講演地藏菩薩本願經，時機因緣都非常相宜，既宣揚了佛法，也傳播了中國固有的文化－－孝道。西方的自然科學，比我們起步研究早了幾年，確也為世界製造了不少的問題。中國人的頭腦並不比他們遜色，我敢斷言，超前的日子並不會太久遠。隨西方自然科學的發達，而給世界加強了功利與現實主義，把人性完全物化了，降低了人性人格的存在重量，成為西方社會一種異常的病態，如果沒有中國的人道文化和大慈大悲的佛法療治，世界的戰爭，永遠會在他們的頭頂上首先開花，但願這人類的浩劫，仗地藏菩薩的慈悲願力，永遠永遠成為陳跡。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    這部地藏菩薩本願經講義的巨著，知定學兄交我在臺灣出版，廣結善緣。我想這部巨著，是他辛苦弘法美洲的里程碑，紀念價值極高，非常樂意效勞，故爾誠心接受這個委託任務，光陰很快，至今一年，方得出版。原因固在字數太多，排校費時，但放生寺興建彌勒殿，未能集中精力，積極趕督，其疚在我，甚感歉憾！在本講義即將付印之時，知兄又囑在經後寫幾句作出版紀念，為了慰勞他多年在美洲單槍獨馬弘法的辛苦和成就，只好勉為其難的寫上幾句。我拙於貼「福」字式的恭維，確願有緣讀到這部感人講義的同道，都能如地藏菩薩一樣，發廣大慈悲的深宏誓願，救救現時代這個世界上無數沉淪在物欲大海中的苦惱眾生，那便真正的契合作者辛苦編著本經講義最高意義的本懷！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    我覺得在國外弘法的僧伽，孤單而辛苦，用力者多，收穫者少，他們的奮發不懈精神，千百倍於國內，他們不需物質的濟助，卻要精神上的支援，但願國內國外僧伽，本諸佛陀救世精神，協力同心，齊一步調，共轉無上大法輪，改造這個業病處處的世界，使眾生沐浴在佛陀的慈光中，永享法化清涼安樂自在的無為生活罷！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    六十四年藥師佛誕日寫於南山堂
    <span>
    </span>
   </p>
   <p class="MsoPlainText" style="text-align:justify;text-justify:inter-ideograph;
text-indent:24.0pt;">
    <span lang="EN-US">
    </span>
   </p>
  </div>
  <font color="#FFFFFF" size="2">
   <font color="#FFFFFF" size="2">
    <font color="#FFFFFF" size="2">
     <!-- Begin of Hotrank Counter - DO NOT MODIFY -->
     <script language="JavaScript" src="">
     </script>
     <!--
---- End of Hotrank Counter - DO NOT MODIFY -->
    </font>
   </font>
  </font>
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
