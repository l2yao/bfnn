
<html>
<head>
<meta http-equiv=Content-Type content="text/html; charset=Big5">
<title>佛說父母恩重難報經</title>
<style><!--
.MsoNormal
	{mso-style-parent:"";
	margin:0cm;
	margin-bottom:.0001pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	color:teal;
	mso-font-kerning:1.0pt;}
.MsoBodyText
	{margin-top:0cm;
	margin-right:.1gd;
	margin-bottom:0cm;
	margin-left:0cm;
	margin-bottom:.0001pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
-->
</style>
<link rel="stylesheet" href="book.css">
</head>
<body lang=ZH-TW style='tab-interval:24.0pt;text-justify-trim:punctuation' background="textbackground.jpg" bgcolor="#ffffff">
<div class=book style='layout-grid:18.0pt'> 
  <p class=MsoNormal align=center style='margin-right:-5.14gd;text-align:center'><font color="#000000"><b><span
style='font-size:36.0pt;mso-bidi-font-size:12.0pt;font-family:標楷體;color:#FF6600'>佛說父母恩重難報經<span
lang=EN-US></span></span></b></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal align=center style='margin-right:-5.14gd;text-align:center'><font color="#000000"><span
style='color:#003300'>姚秦三藏法師鳩摩羅什奉 詔譯<span lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoBodyText style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000">如是我聞，一時佛在舍衛國衹樹給孤獨園，與大比丘二千五百人，菩薩摩訶薩三萬八千人俱。</font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，世尊引領大眾，直往南行，忽見路邊聚骨一堆。爾時，如來向彼枯骨，五體投地，恭敬禮拜。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>阿難合掌白言：『世尊！如來是三界大師，四生慈父，眾人歸敬，以何因緣，禮拜枯骨？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『汝等雖是吾上首弟子，出家日久，知事未廣。此一堆枯骨，或是我前世祖先，多生父母。以是因緣，我今禮拜。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『汝今將此一堆枯骨分做二分，若是男骨，色白且重；若是女骨，色黑且輕。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>阿難白言：『世尊，男人在世，衫帶鞋帽，裝束嚴好，一望知為男子之身。女人在世，多塗脂粉，或薰蘭麝，如是裝飾，即得知是女流之身。而今死後，白骨一般，教弟子等，如何認得。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『若是男子，在世之時，入於伽藍，聽講經律，禮拜三寶，念佛名號；所以其骨，色白且重。世間女人，短於智力，易溺於情，生男育女，認為天職；每生一孩，賴乳養命，乳由血變，每孩飲母八斛四斗甚多白乳，所以憔悴，骨現黑色，其量亦輕。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>阿難聞語，痛割於心，垂淚悲泣，白言：『世尊！母之恩德，云何報答？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『汝今諦聽，我當為汝，分別解說：母胎懷子，凡經十月，甚為辛苦。在母胎時，第一月中，如草上珠，朝不保暮，晨聚將來，午消散去。母懷胎時，第二月中，恰如凝酥。母懷胎時，第三月中，猶如凝血。母懷胎時，第四月中，稍作人形。母懷胎時，第五月中，兒在母腹，生有五胞。何者為五？頭為一胞，兩肘兩膝，各為一胞，共成五胞。母懷胎時，第六月中，兒在母腹，六精齊開，何者為六？眼為一精，耳為二精，鼻為三精，口為四精，舌為五精，意為六精。母懷胎時，第七月中，兒在母腹，生成骨節，三百六十，及生毛乳，八萬四千。母懷胎時，第八月中，生出意智，以及九竅。母懷胎時，第九月中，兒在母腹，吸收食物，所出各質，桃梨蒜果，五穀精華。其母身中，生臟向下，熟臟向上，喻如地面，有山聳出，山有三名，一號須彌，二號業山，三號血山。此設喻山，一度崩來，化為一條，母血凝成胎兒食料。母懷胎時，第十月中，孩兒全體一一完成，方乃降生。若是決為孝順之子，擎拳合掌，安詳出生，不損傷母，母無所苦。倘兒決為五逆之子，破損母胎，扯母心肝，踏母跨骨，如千刀攪，又彷彿似萬刃攢心。如斯重苦，出生此兒，更分晰言，尚有十恩：<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第一、 
    懷胎守護恩；第二、 臨產受苦恩；第三、 生子忘憂恩；第四、 咽苦吐甘恩；第五、 迴乾就濕恩；第六、 哺乳養育恩；第七、 洗濯不淨恩；第八、 遠行憶念恩；第九、 
    深加體恤恩；第十、 究竟憐愍恩。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第一、懷胎守護恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>累劫因緣重，今來托母胎，月逾生五臟，七七六精開。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>體重如山岳，動止劫風災，羅衣都不掛，妝鏡惹塵埃。</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第二、臨產受苦恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>懷經十個月，難產將欲臨，朝朝如重病，日日似昏沈。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>難將惶怖述，愁淚滿胸襟，含悲告親族，惟懼死來侵。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第三、生子忘憂恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>慈母生兒日，五臟總張開，身心俱悶絕，血流似屠羊。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>生已聞兒健，歡喜倍加常，喜定悲還至，痛苦徹心腸。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第四、咽苦吐甘恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>父母恩深重，顧憐沒失時，吐甘無稍息，咽苦不顰眉。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>愛重情難忍，恩深復倍悲，但令孩兒飽，慈母不辭饑。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第五、迴乾就濕恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>母願身投濕，將兒移就乾，兩乳充饑渴，羅袖掩風寒。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>恩憐恆廢枕，寵弄纔能歡，但令孩兒穩，慈母不求安。</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第六、哺乳養育恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>慈母像大地，嚴父配於天，覆載恩同等，父娘恩亦然。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>不憎無怒目，不嫌手足攣，誕腹親生子，終日惜兼憐。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第七、洗滌不淨恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>本是芙蓉質，精神健且豐，眉分新柳碧，臉色奪蓮紅。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>恩深摧玉貌，洗濯損盤龍，只為憐男女，慈母改顏容。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第八、遠行憶念恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>死別誠難忍，生離實亦傷，子出關山外，母憶在他鄉。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>日夜心相隨，流淚數千行，如猿泣愛子，寸寸斷肝腸。</span><span
lang=EN-US style='font-family:"Times New Roman";mso-bidi-font-family:"Courier New";
color:windowtext'></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第九、深加體恤恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>父母恩情重，恩深報實難，子苦願代受，兒勞母不安。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>聞道遠行去，憐兒夜臥寒，男女暫辛苦，長使母心酸。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>第十、究竟憐愍恩 
    頌曰<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>父母恩深重，恩憐無歇時，起坐心相逐，近遙意與隨。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>母年一百歲，常憂八十兒，欲知恩愛斷，命盡始分離。』</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『我觀眾生，雖紹人品，心行愚蒙，不思爹娘，有大恩德，不生恭敬，忘恩背義，無有仁慈，不孝不順。阿娘懷子，十月之中，起坐不安，如擎重擔，飲食不下，如長病人。月滿生時，受諸痛苦，須臾產出，恐已無常，如殺豬羊，血流遍地。受如是苦，生得兒身，咽苦吐甘，抱持養育，洗濯不淨，不憚劬勞，忍寒忍熱，不辭辛苦，乾處兒臥，濕處母眠。三年之中，飲母白血，嬰孩童子，乃至成年，教導禮義，婚嫁營謀，備求資業，攜荷艱辛，懃苦百倍，不言恩惠。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>男女有病，父母驚憂，憂極生病，視同常事。子若病除，母病方愈。如斯養育，願早成人。及其長成，反為不孝。尊親與言，不知順從，應對無禮，惡眼相視。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>欺凌伯叔，打罵兄弟，毀辱親情，無有禮義。雖曾從學，不遵範訓，父母教令，多不依從，兄弟共言，每相違戾。出入來往，不啟尊堂，言行高傲，擅意為事。父母訓罰，伯叔語非，童幼憐愍，尊人遮護，漸漸成長，狠戾不調，不伏虧違，反生瞋恨。棄諸親友，朋附惡人，習久成性，認非為是。或被人誘，逃往他鄉，違背爹娘，離家別眷。或因經紀，或為政行，荏苒因循，便為婚娶，由斯留礙，久不還家。或在他鄉，不能謹慎，被人謀害，橫事鉤牽，枉被刑責，牢獄枷鎖。或遭病患，厄難縈纏，囚苦饑羸，無人看待，被人嫌賤，委棄街衢。因此命終，無人救治，膨脹爛壞，日暴風吹，白骨飄零。寄他鄉土，便與親族，歡會長乖，違背慈恩，不知二老，永懷憂念，或因啼泣，眼暗目盲；或因悲哀，氣咽成病；或緣憶子，衰變死亡，作鬼抱魂，不曾割捨。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>或復聞子，不崇學業，朋逐異端，無賴粗頑，好習無益，鬥打竊盜，觸犯鄉閭，飲酒樗蒲，姦非過失，帶累兄弟，惱亂爹娘，晨去暮還，不問尊親，動止寒溫，晦朔朝暮，永乖扶侍，安床薦枕，並不知聞，參問起居，從此間斷，父母年邁，形貌衰羸，羞恥見人，忍受欺抑。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>或有父孤母寡，獨守空堂，猶若客人，寄居他舍，寒凍飢渴，曾不知聞。晝夜常啼，自嗟自歎，應奉甘旨，供養尊親。若輩妄人，了無是事，每作羞慚，畏人怪笑。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>或持財食，供養妻兒，忘厥疲勞，無避羞恥；妻妾約束，每事依從，尊長瞋呵，全無畏懼。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>或復是女，適配他人，未嫁之時，咸皆孝順；婚嫁已訖，不孝遂增。父母微瞋，即生怨恨；夫婿打罵，忍受甘心，異姓他宗，情深眷重，自家骨肉，卻以為疏。或隨夫婿，外郡他鄉，離別爹娘，無心戀慕，斷絕消息，音信不通，遂使爹娘，懸腸掛肚，刻不能安，宛若倒懸，每思見面，如渴思漿，慈念後人，無有休息。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>父母恩德，無量無邊，不孝之愆，卒難陳報。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，大眾聞佛所說父母重恩，舉身投地，搥胸自撲，身毛孔中，悉皆流血，悶絕躄地，良久乃蘇，高聲唱言：『苦哉，苦哉！痛哉，痛哉！我等今者深是罪人，從來未覺，冥若夜游，今悟知非，心膽俱碎，惟願世尊哀愍救援，云何報得父母深恩？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，如來即以八種深重梵音，告諸大眾：『汝等當知，我今為汝分別解說：假使有人，左肩擔父，右肩擔母，研皮至骨，穿骨至髓，遶須彌山，經百千劫，血流沒踝，猶不能報父母深恩；假使有人，遭飢饉劫，為於爹娘，盡其己身，臠割碎壞，猶如微塵，經百千劫，猶不能報父母深恩；假使有人，為於爹娘，手執利刀，剜其眼睛，獻於如來，經百千劫，猶不能報父母深恩；假使有人，為於爹娘，亦以利刀，割其心肝，血流遍地，不辭痛苦，經百千劫，猶不能報父母深恩；假使有人，為於爹娘，百千刀戟，一時刺身，於自身中，左右出入，經百千劫，猶不能報父母深恩；假使有人，為於爹娘，打骨出髓，經百千劫，猶不能報父母深恩；假使有人，為於爹娘，吞熱鐵丸，經百千劫，遍身焦爛，猶不能報父母深恩。』</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，大眾聞佛所說父母恩德，垂淚悲泣，痛割於心，諦思無計，同發聲言，深生慚愧，共白佛言：『世尊！我等今者深是罪人，云何報得父母深恩？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告弟子：『欲得報恩，為於父母書寫此經，為於父母讀誦此經，為於父母懺悔罪愆，，為於父母供養三寶，為於父母受持齋戒，為於父母布施修福，若能如是，則得名為孝順之子；不做此行，是地獄人。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『不孝之人，身壞命終，墮於阿鼻無間地獄。此大地獄，縱廣八萬由旬，四面鐵城，周圍羅網。其地亦鐵，盛火洞然，猛烈火燒，雷奔電爍。烊銅鐵汁，澆灌罪人，銅狗鐵蛇，恆吐煙火，焚燒煮炙，脂膏焦燃，苦痛哀哉，難堪難忍，鉤竿槍槊，鐵鏘鐵串，鐵槌鐵戟，劍樹刀輪，如雨如雲，空中而下，或斬或刺，苦罰罪人，歷劫受殃，無時暫歇，又令更入餘諸地獄，頭戴火盆，鐵車碾身，縱橫駛過，腸肚分裂，骨肉焦爛，一日之中，千生萬死。受如是苦，皆因前身五逆不孝，故獲斯罪。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，大眾聞佛所說父母恩德，垂淚悲泣，告於如來：『我等今者，云何報得父母深恩？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告弟子：『欲得報恩，為於父母造此經典，是真報得父母恩也。能造一卷，得見一佛；能造十卷，得見十佛；能造百卷，得見百佛；能造千卷，得見千佛；能造萬卷，得見萬佛。是等善人，造經力故，是諸佛等，常來慈護，立使其人，生身父母，得生天上，受諸快樂，離地獄苦。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，阿難及諸大眾、阿修羅、迦樓羅、緊那羅、摩侯羅伽、人非人等、天、龍、夜叉、乾闥婆、及諸小王，轉輪聖王，是諸大眾聞佛所言，身毛皆豎，悲泣哽咽，不能自裁，各發願言：我等從今盡未來際，寧碎此身猶如微塵，經百千劫，誓不違於如來聖教；寧以鐵鉤拔出其舌，長有由旬，鐵犁耕之，血流成河，經百千劫，誓不違於如來聖教；寧以百千刀輪，於自身中，自由出入，誓不違於如來聖教；寧以鐵網周匝纏身，經百千劫，誓不違於如來聖教；寧以剉碓斬碎其身百千萬段，皮肉筋骨悉皆零落，經百千劫，終不違於如來聖教。』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，阿難從於坐中安詳而起，白佛言：『世尊，此經當何名之？云何奉持？』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>佛告阿難：『此經名為父母恩重難報經，以是名字，汝當奉持！』<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span style='color:windowtext'>爾時，大眾、天人、阿修羅等，聞佛所說，皆大歡喜，信受奉行，作禮而退。<span
lang=EN-US></span></span></font></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
1.5;mso-char-indent-size:12.0pt'><font color="#000000"><span lang=EN-US style='color:windowtext'>&nbsp;</span></font></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
