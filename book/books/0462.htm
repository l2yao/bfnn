
<html>
<head>
<meta http-equiv=Content-Type content="text/html; charset=Big5">
<title>地藏本願經講記（地獄名號品第五）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center;'><b><span style='font-size:36.0pt;font-family:標楷體;color:#FF6600'>地藏本願經講記</span></b></p>
  <p class=MsoPlainText align=center style='text-align:center;'><b><span style='font-size:36.0pt;font-family:
標楷體;color:#FF6600'>（地獄名號品第五）<span lang=EN-US></span></span></b></p>
  <p class=MsoPlainText align=center style='text-align:center;line-height:15.0pt'><span
lang=EN-US>&nbsp;</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>唐于闐國三藏沙門實叉難陀譯</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>聖一老法師述</span></p>
  <p class=MsoPlainText align=center style='text-align:center;line-height:15.0pt'><span
lang=EN-US style='font-family:"Times New Roman";color:#003300'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><span
style='color:#333399'>地獄名號品第五</span></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上三品是地藏菩薩所化之機。眾生業緣品，說眾生所作之業，從緣而生，不從十方來，止住於心；乃從顛倒生，無有住處，當體即空，所以名觀眾生之業緣。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>眾生業感品，乃閻浮提眾生作業受苦，叩佛宏慈，感佛菩薩出現世間，拔其苦難，故名閻浮眾生業感。地獄名號品，乃閻浮眾生作業，先受人間之報——屬花報；後受地獄之報——屬果報。前品已說，殺生者宿殃短命報，地獄之報未說，故此品說之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地獄梵語泥犁，此云『無有』，無有樂啊！說其名號，令眾生顧名思義，知其果報，由業所感，唯心所造，唯識所變。下焉者止惡不作；中焉者勉修諸善；上焉悟法性空，發菩提心。所謂『念地獄苦，發菩提心者』是也。所以地獄，是我們修道的增上緣，莫以語粗而輕視之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若能識其果報，知其無體，罪福分明，了達性空，乃可以語道，道在其中矣！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時普賢菩薩摩訶薩。白地藏菩薩言。仁者。願為天龍四眾。及未來現在一切眾生。說娑婆世界。及閻浮提罪苦眾生。所受報處。地獄名號。及惡報等事。使未來世末法眾生。知是果報。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃普賢問十法界中地獄法界之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「普賢」，行彌法界曰普；位鄰極聖曰賢。經云：『我佛如來有長子，其名號曰普賢尊。』華嚴經以文殊為幼童，普賢為長子，導一切菩薩，修萬行；行成果滿，即證菩提。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>四大名山屬峨嵋山。峨嵋山頂有佛燈，所謂『萬盞明燈朝普賢』。因南閻浮提，家家戶戶燃燈供佛，是普賢萬行中一行。所以在峨嵋山頂，至誠作觀，夜中燈現，或多或少隨人福智，各見不同。昔日虛雲和尚登山頂，夜見無數佛燈。曾有詩曰：『峨嵋山頂觀佛光，萬盞明燈盡光芒。佛法無邊難思議，菩薩有感易商量。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「爾時」者，聞世尊說地藏教化眾生，莫作諸惡，否則先受如是等人間苦報，後墮地獄，經劫難出；但未曾講地獄受報之事，所以普賢菩薩白地藏菩薩曰：「仁者（尊稱之辭），為地獄教主，請將地獄之事，為天龍四眾，及未來現在一切眾生，說說娑婆世界，閻浮提罪苦眾生，所受報處，地獄名號，及惡事等，使未來末法眾生，知是果報。」眾生所以受苦者，皆由不知果報故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏答言。仁者。我今承佛威神。及大士之力。略說地獄名號。及罪報惡報之事。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏答言：「仁者，我今承佛威神及仁者大士之力，略說地獄名號，及作罪受報之事。令諸聞者，知是果報，自覺自悟，業亡果喪，則地獄法界自空耳。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>仁者。閻浮提東方有山。號曰鐵圍。其山黑邃。無日月光。有大地獄。號極無間。又有地獄。名大阿鼻。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃標地獄處所之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏說：「仁者，閻浮提之東，有山號曰鐵圍，其山黑暗深邃，日月光明照不到之處，有大地獄在其中。」古云：『地獄苦茫茫，冥冥無日光，人間百千劫，未抵半宵長。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「其獄號極無間，此獄罪人，受苦無間故。同時更有一地獄，名大阿鼻。阿鼻者，梵語。此云無遮、無救。無人能遮其不入；又無人能救其出苦，所以號阿鼻。極惡之人所居，比無間地獄之苦更甚、時更長。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰四角。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>阿鼻是大地獄，其中有無數小地獄，以為眷屬。四角者，將罪人身，切成四角、六角、八角故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰飛刀。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>刀輪從空而下，斫罪人身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰火箭。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>無數火箭，貫罪人體。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰夾山。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>兩山相合，夾罪人身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰通槍。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>無數鐵槍，穿心刺體。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵車。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵車輾礫罪人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵床。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>臥鐵床上，受種種苦。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵牛。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵牛鬥身，遍體鱗傷。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵衣。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>赤鐵裹體，皮肉燋燃。古德云：『現見袈裟離體，將來鐵褋纏身者。』此獄也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰千刃。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>匕首名刃，千刃刺體。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵驢。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵驢踏殺故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰烊銅。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鎔銅灌口。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰抱柱。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>炮烙罪人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰流火。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>流火燒體故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰耕舌。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵犁耕罪人舌。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰剉首。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>斬截罪人首。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰燒腳。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>滿地火炭，烘罪人腳。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰啗眼。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵鷹飛來，啄罪人眼。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵丸。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>饑吞熱鐵丸。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰諍論。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>彼此鐵爪互害故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰鐵鈇。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵斧腰斬故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復有地獄。名曰多瞋。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>瞋火內焚故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏白言。仁者。鐵圍之內。有如是等地獄。其數無限。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃指廣之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵圍山內，有如是等類似地獄，其數無限，不能盡說。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>更有叫喚地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>罪人大叫苦故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>拔舌地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵鉤拔其舌故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>糞尿地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>糞海、尿池溺罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>銅鎖地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>八百鐵鎖繫罪人頸故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火象地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火象踏殺罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火狗地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火狗噉罪人骨肉故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火馬地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火馬狂奔，追觸罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火牛地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>無數火牛角觝罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火山地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>滿山火焰猛燒罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火石地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上下火磑磨罪人故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火床地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火床熾燄炙罪人體。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火梁地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>懸樑焚燒故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火鷹地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鐵樹、燄鳥噉罪人腦、眼、心、肺，大、小腸故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>鋸牙地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>刀鑿牙齒故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>剝皮地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>生剝其皮，再割其肉。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>飲血地獄。</span></b></p>
  <p class=MsoPlainText style='text-indent:24.0pt;line-height:15.0pt'><b><span
lang=EN-US style='font-family:"Times New Roman";color:teal'>&nbsp;</span></b></p>
  <p class=MsoPlainText style='text-indent:24.0pt;line-height:15.0pt'>朱誅蟲飲罪人血成湖故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>燒手地獄。</span></b></p>
  <p class=MsoPlainText style='text-indent:24.0pt;line-height:15.0pt'><b><span
lang=EN-US style='font-family:"Times New Roman";color:teal'>&nbsp;</span></b></p>
  <p class=MsoPlainText style='text-indent:24.0pt;line-height:15.0pt'>鐵斗量火恆燒手故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>燒腳地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>踏火炭山恆燒腳故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>倒刺地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>罪人上下劍樹，上下倒刺故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火屋地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火屋內焚故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>鐵屋地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>猛火燄燄燒鐵城故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>火狼地獄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>火狼逐人噉食故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如是等地獄。其中，各各復有諸小地獄。或一或二。或三或四。乃至百千。其中名號。各各不同。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「如是地獄，各各復有諸小地獄，以為眷屬。或有一，或有二、三、百、千小地獄，以為眷屬。小地獄名字亦各各不同。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏菩薩告普賢菩薩言。仁者。此者皆是南閻浮提行惡眾生。業感如是。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>業造地獄之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏菩薩告普賢菩薩言：「仁者，上來所說地獄，皆是南閻浮提眾生，志性無定，遇境逢緣，便去造業。業力所造，業力所感，故有如是多地獄，名字不同，自作自受耳。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>業力甚大。能敵須彌。能深巨海。能障聖道。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃業力甚大之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>業由心造，心力大，所以業力亦大。業若有形相，虛空亦容納不了。心極公平，作何業，就受何等報；心隨業轉，就造何等地獄與汝受。各人業不同，就造不同地獄，所以地獄就有種種名號。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>須彌山高，業力上至梵天頂，比須彌山還高。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>巨海深而有厎；業力深而無底。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>聖道虛通，無物能礙，而業力能障之不現。修行最怕業力！業力來時，不想用功，縱用亦用不上路，諸多障礙，身又痛、心生惱，能無懼乎？所以菩薩畏因，而不敢作業也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是故眾生。莫輕小惡。以為無罪。死後有報。纖毫受之。父子至親，歧路各別。縱然相逢。無肯代受。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>誡勸莫輕小惡之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>『小善不積，何以成聖？小過不改，積足滅身。』涅槃經云：『莫輕小惡，以為無殃；水滴雖微，漸盈大器。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>良以纖芥之惡，歷劫不亡；毫釐之善，積世長存。福成則天堂自至，罪積則地獄斯臻，自作自受，纖毫不差。父子天性相關，至密至親，然而各業不同，所以昇沈路別，各不相知，縱然相逢，亦不能代受。各有前因，自受其報耳。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>三昧經佛告阿難：『人生世間，所以不得道者，但坐思惟，穢念多故。一念來，一念去，一日一夜，有八億四千萬念，念念不息。一念善，得善果報；一念惡，得惡果報，如響應聲，如影隨形。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>觀此文，穢念多，不能悟道。微小之念，亦有果報，何況業耶？業大報大，業小報小，剎那受報，無時間斷，焉能悟道？</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>所以我們修行，最先條件，要懺悔業障。至誠懺悔，種種懺悔，懺到清淨為止。經云：『罪從心起將心懺，心若滅時罪亦亡，罪亡心滅兩俱空，是則名為真懺悔。』每晨誦經、念佛、念楞嚴咒，念到相應，最能滅罪。業障一空，修行容易、悟道也易、見佛亦易、聞法易、出家易、親近善知識易，一切皆易，否則一切皆難。所以要莫作業，大業不造，小業也不可作——無業心安。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>我今承佛威力。略說地獄罪報之事。唯願仁者暫聽是言。普賢答言。吾已久知三惡道報。望仁者說。令後世末法一切惡行眾生。聞仁者說。使令歸佛。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>再說地獄之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏菩薩說：「我今承佛威力，再略說地獄罪報之事，唯願仁者暫聽。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>普賢曰：「我已久知三惡道報，今日望仁者說，無非想令末法眾生皆歸依三寶。」無常偈云：『有生皆必死，造業苦切身，唯有佛菩提，是真歸依處。』所以在生死苦海中，唯有歸依三寶，最為穩當。是以我們每日朝暮要誦念三歸依，初入佛門，亦先歸依三寶，三寶威光無量啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏白言。仁者。地獄罪報。其事如是。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上說地獄名號，向下說地獄受報之事。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。取罪人舌。使牛耕之。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃惡人，作兩舌、惡口、妄言、綺語之罪，死入地獄，獄卒拔出其舌，使牛耕之，耕而復耕。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。取罪人心。夜叉食之。</span></b></p>
  <p class=MsoPlainText style='text-indent:24.0pt;line-height:15.0pt'><b><span
lang=EN-US style='font-family:"Times New Roman";color:teal'>&nbsp;</span></b></p>
  <p class=MsoPlainText style='text-indent:24.0pt;line-height:15.0pt'>此乃惡人心黑，常起惡念：害人害物，惡念熾盛，死入此獄，夜叉叉其心出，或自食、或與狗食，一日一夜萬死萬生。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。鑊湯盛沸。煮罪人身。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃惡人，以身作惡，殺人、打人、害人、盜人財物、作諸惡業，死墮鑊湯地獄，在沸湯中，千死萬生，受盡折磨。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。赤燒銅柱。使罪人抱。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃壞人，一生淫犯外色，污人貞操，死墮此獄，赤燒銅柱，使罪人抱，炮而烙之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。使諸火燒。趁及罪人。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃惡人，趕絕窮迫，逼害良人，死墮此獄，烈火追人，越走越盛，到處被燒。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。一向寒冰。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃寒冰地獄，縱廣二萬里。罪人墮其中，常受寒風、寒冰之苦，膚肌皮肉凍裂，如蓮花色。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。無限糞尿。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃沸屎地獄。罪人墮其中，何只飲尿食屎，還受屎蟲唼舌啖心之苦。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。純飛鏃鑗。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>無數鏃鑗，鋒利如針，從空飛來，刺罪人體，穿骨徹髓。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。多攢火槍。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>六根、四肢皆受火槍。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。唯撞胸背。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>以熱鐵錐，撞人胸背。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。但燒手足。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>量火燒手，踏炭燒足。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。盤繳鐵蛇。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>無量鐵蛇，繳（絞）罪人身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。驅逐鐵狗。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地獄鐵狗，追逐罪人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或有地獄。盡駕鐵騾。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>騎鐵騾子，火燒其身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>仁者。如是等報。各各獄中。有百千種業道之器。無非是銅是鐵。是石是火。此四種物。眾業行感。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>人間地、水、火、風，隨業所感，故有人間依報，種種享受，各各不同。地獄銅、鐵、石、火，隨業所感，故有種種苦具，困苦罪人。華嚴經云：『若人欲了知，三世一切佛，應觀法界性，一切唯心造。』心造天堂，心造地獄；心隨善業造天堂，心隨惡業造地獄。一切唯心所造、唯業所感、如幻如化。所以地藏告普賢：「地獄名字、種種苦器，無非銅、鐵、石、火四物與業和合，造成種種地獄耳。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若廣說地獄罪報等事。一一獄中。更有百千種苦楚。何況多獄。我今承佛威神。及仁者問。略說如是。若廣解說。窮劫不盡。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>多人同入一地獄受苦，各各苦境、苦具不同。故云「一一獄中更有百千種苦楚，何況多獄」。「各人各業不同，則其苦具、苦相無量，我今承佛威神及仁者問，略說而已，若廣說，則窮劫不盡。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
