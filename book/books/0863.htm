<html>
 <head>
  <meta content="text/html; charset=utf-8" http-equiv="Content-Type"/>
  <title>
   放生儀軌
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoBodyTextIndent
	{margin:0cm;
	margin-bottom:.0001pt;
	text-indent:24.0pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
  <style type="text/css">
   <!--
.style1 {font-size: 10pt}
-->
  </style>
 </head>
 <body background="textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      放生儀軌
     </span>
    </b>
    <b>
     <span lang="EN-US" style="font-size:36.0pt;font-family:標楷體;
color:#FF6600">
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US" style='font-family:"Times New Roman";"Courier New"'>
    </span>
   </p>
   <p class="MsoPlainText" style="text-indent:24.0pt;">
    先於佛前置楊枝、水盂，捻香、燃燈，種種供養。然後以慈悲心，視所放眾生，念其沉淪，深生哀憫。復念三寶有大威力，能救拔之。作是觀已，默念想云：一心奉請大慈大悲觀世音菩薩，降臨道場，加持此水，具大功勳，沾洒所放眾生，令彼身心清淨，堪聞妙法。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎一、香讚
    <span>
    </span>
    楊枝淨水、遍灑三千、性空八德利人天、福壽廣增延。滅罪除愆、火焰化紅蓮。
    <span style="font-size:10.0pt;">
     （唱、念皆可）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    南無清涼地菩薩摩訶薩
    <span>
    </span>
    <span style="font-size:10.0pt;
">
     三稱、三拜
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎二、持咒
    <span>
    </span>
    南無大悲觀世音菩薩
    <span style="font-size:10.0pt;">
     三稱
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大悲咒
    <span class="style1">
     一...三遍
    </span>
    心經
    <span style="font-size:10.0pt;">
     一遍 
    自始至此、大眾同念。此下至念彌陀聖號之前、皆為主法一人白念。
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <font color="#333399">
     千手千眼無礙大悲心陀羅尼
    </font>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoBodyTextIndent">
    <span style='font-family:新細明體;"Times New Roman"'>
     南無．喝囉怛那．哆囉夜耶．南無．阿唎耶．婆盧羯帝．爍缽囉耶．菩提薩埵婆耶．摩訶薩埵婆耶．摩訶迦盧尼迦耶．唵．薩皤囉罰曳．數怛那怛寫．南無悉吉[口*栗]埵．伊蒙阿唎耶．婆盧吉帝．室佛囉楞馱婆．南無．那囉謹墀．醯
     <span style='font-family:新細明體;"Times New Roman"'>
      唎
     </span>
     摩訶皤哆沙咩．薩婆阿他．豆輸朋．阿逝孕．薩婆薩哆．那摩婆薩哆．那摩婆伽．摩罰特豆．怛姪他．唵．阿婆盧醯．盧迦帝．迦羅帝．夷醯唎．摩訶菩提薩埵．薩婆薩婆．摩囉摩囉．摩醯摩醯．唎馱孕．俱盧俱盧．羯蒙．度盧度盧．罰闍耶帝．摩訶罰闍耶帝．陀囉陀囉．地唎尼．室佛囉耶．遮囉遮囉．麼麼．罰摩囉．穆帝隸．伊醯伊醯．室那室那．阿囉參．佛囉舍利．罰沙罰參．佛囉舍耶．呼嚧呼嚧摩囉．呼嚧呼嚧醯利．娑囉娑囉．悉唎悉唎．蘇嚧蘇嚧．菩提夜．菩提夜．菩馱夜．菩馱夜．彌帝唎夜．那囉謹墀．地利瑟尼那．波夜摩那．娑婆訶．悉陀夜．娑婆訶．摩訶悉陀夜．娑婆訶．悉陀喻藝．室皤囉耶．娑婆訶．那囉謹墀．娑婆訶．摩囉那囉．娑婆訶．悉囉僧．阿穆佉耶．娑婆訶．娑婆摩訶．阿悉陀夜．娑婆訶．者吉囉．阿悉陀夜．娑婆訶．波陀摩．羯悉陀夜．娑婆訶．那囉謹墀．皤伽囉耶．娑婆訶．摩婆利．勝羯囉夜．娑婆訶．南無喝囉怛那．哆囉夜耶．南無阿唎耶．婆嚧吉帝．爍皤囉夜．娑婆訶．唵．悉殿都．漫多囉．跋陀耶．娑婆訶。
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <font color="#333399">
     般若波羅蜜多心經
    </font>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p align="right" class="MsoPlainText" style="text-align:right;text-indent:24.0pt;
word-break:break-all">
    唐三藏法師玄奘譯
    <span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    觀自在菩薩。行深般若波羅蜜多時。照見五蘊皆空。度一切苦厄。舍利子。色不異空。空不異色。色即是空。空即是色。受想行識。亦復如是。舍利子。是諸法空相。不生不滅。不垢不淨。不增不滅。是故空中無色。無受想行識。無眼耳鼻舌身意。無色聲香味觸法。無眼界。乃至無意識界。無無明。亦無無明盡。乃至無老死。亦無老死盡。無苦集滅道。無智亦無得。以無所得故。菩提薩埵。依般若波羅蜜多故。心無罣礙。無罣礙故。無有恐怖。遠離顛倒夢想。究竟涅槃。三世諸佛。依般若波羅蜜多故。得阿耨多羅三藐三菩提。故知般若波羅蜜多。是大神咒。是大明咒。是無上咒。是無等等咒。能除一切苦。真實不虛。故說般若波羅蜜多咒。即說咒曰。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    揭諦。揭諦。波羅揭諦。波羅僧揭諦。菩提薩婆訶。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三、啟請
    <span>
    </span>
    香花迎  
    香花請
    <span style="font-size:10.0pt;">
     （先捻香三炷、然後手持香花供碟迎請。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    弟子○○、一心奉請、盡虛空遍法界、十方常住、佛法僧三寶。
    <span style="font-size:10.0pt;">
     （三請、更執手爐仰白。無手爐則合掌。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    十方三寶、釋迦本師、彌陀慈父、寶勝如來、觀音菩薩、流水長者子、天臺、永明、蓮池諸大士等。惟願慈悲證知護念、今有
    <span style="font-size:10.0pt;">
     水中 陸上 空飛
    </span>
    諸眾生等、為他網捕、將入死門、弟子○○等、發慈悲心、修菩薩行、贖其身命、行放生業、並為稱揚寶勝如來十種通號、解說十二因緣法相、懺悔宿業。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:20.0pt;">
    <span style="font-size:10.0pt;">
     （僧用）
    </span>
    授與三皈
    <span style="font-size:10.0pt;">
     （俗用）
    </span>
    代受三皈、發四弘誓願、念彌陀聖號、仰乞三寶、威德冥加、哀憐攝受
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四、稱名
    <span>
    </span>
    南無寶勝如來、應供、正遍知、明行足、善逝、世間解、無上士、調御丈夫、天人師、佛世尊。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    說法
    <span>
    </span>
    諸佛子、我今為說十二因緣生相滅相、令汝了知生滅之法、悟不生滅、同於諸佛、證大涅槃。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲、生相
    <span>
    </span>
    所謂無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死憂悲苦惱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙、滅相
    <span>
    </span>
    所謂無明滅、則行滅、行滅則識滅、識滅則名色滅、名色滅則六入滅、六入滅則觸滅、觸滅則受滅、受滅則愛滅、愛滅則取滅、取滅則有滅、有滅則生滅、生滅則老死憂悲苦惱滅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎五、懺悔
    <span>
    </span>
    諸佛子、汝等多生障重、墮在畜生、今為汝等、對三寶前、發露罪愆、汝當隨我、求哀懺悔。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    往昔所造諸惡業
    <span>
    </span>
    皆由無始貪瞋癡
   </p>
   <p class="MsoPlainText" style="text-indent:24.0pt;">
    從身語意之所生
    <span>
    </span>
    一切我今皆懺悔
    <span style="font-size:10.0pt;">
     三遍
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎六、皈依
    <span>
    </span>
    諸佛子、汝等不聞三寶、不知皈依、所以輪迴三有、墮畜生身、我今為汝、
    <span style="font-size:10.0pt;">
     （僧用）
    </span>
    授與三皈依法
    <span style="font-size:10.0pt;">
     （俗用）
    </span>
    代受三皈依法
    <span style="font-size:10.0pt;">
     、
    </span>
    汝今諦聽、諸佛子等。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    皈依佛┌皈依佛兩足尊┌皈依佛不墮地獄
   </p>
   <p class="MsoPlainText" style="text-indent:24.0pt;">
    皈依法∣皈依法離欲尊∣皈依法不墮餓鬼
   </p>
   <p class="MsoPlainText" style="text-indent:24.0pt;">
    皈依僧┘皈依僧眾中尊┘皈依僧不墮畜生
   </p>
   <p class="MsoPlainText" style="text-indent:24.0pt;">
    皈依佛竟
    <span>
    </span>
    皈依法竟  
    皈依僧竟
    <span style="font-size:10.0pt;
">
     三說
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎七、發願
    <span>
    </span>
    諸佛子、再為汝等、稱四弘誓願、令汝得聞、依法發願、依願修行、汝今諦聽。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    眾生無邊誓願度
    <span>
    </span>
    煩惱無盡誓願斷
   </p>
   <p class="MsoPlainText" style="text-indent:24.0pt;">
    法門無量誓願學
    <span>
    </span>
    佛道無上誓願成
    <span style="font-size:10.0pt;">
     三遍
    </span>
   </p>
   <p class="MsoPlainText" style="text-indent:20.0pt;">
    <span style="font-size:10.0pt;">
     ◎（此時打大磐一下、長跪合掌、然後壓磐、接念）
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎八、求願
    <span>
    </span>
    南無常住十方
    <span style="font-size:10.0pt;
">
     佛法僧（一遍）
    </span>
   </p>
   <p class="MsoPlainText" style="text-indent:60.0pt;">
    弟子○○一心求哀仰願
   </p>
   <p class="MsoPlainText" style="text-indent:60.0pt;">
    十方三寶、慈悲加持、憐憫護念。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲、願所放眾生、既放之後、永不遭遇網捕吞殺、獲盡天年、速生淨土。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙、並願捕生人等、回心向善、頓悟三世因果、及生佛心性平等無二之理、解冤解結、救世救生、發菩提心、行菩薩道。
    <span style="font-size:10.0pt;">
     （菩提，覺也。覺悟因果，不昧生佛一如也。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙、更願放生弟子○○等、三障蠲除、福慧增長、三學增明、行願宏固、自修定慧、為度眾生、救護眾生、常如己想、畢竟今生、得生安養、廣度眾生、共證真常
    <span style="font-size:10.0pt;">
     （打大磐，拜下。起立後，壓磐。舉唱）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    九、念佛
    <span>
    </span>
    南無西方極樂世界大慈大悲阿彌陀佛
    <span style="font-size:10.0pt;
">
     （擊楗槌，眾隨同念。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎十、灑水
    <span>
    </span>
    南無阿彌陀佛
    <span style="font-size:10.0pt;">
     （主法者持水盂，以楊枝淨水，沾洒所放眾生身上。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎十一、放生
    <span>
    </span>
    阿彌陀佛
    <span style="font-size:10.0pt;">
     （改念四字佛號，隨即開籠放鳥，或持器出外放生。）
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    ◎十二、回向
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願以此功德
    <span>
    </span>
    莊嚴佛淨土
   </p>
   <p class="MsoPlainText" style="text-indent:24.0pt;">
    上報四重恩
    <span>
    </span>
    下濟三途苦
   </p>
   <p class="MsoPlainText" style="text-indent:24.0pt;">
    若有見聞者
    <span>
    </span>
    悉發菩提心
   </p>
   <p class="MsoPlainText" style="text-indent:24.0pt;">
    盡此一報身
    <span>
    </span>
    同生極樂國
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    十方三世一切佛
   </p>
   <p class="MsoPlainText" style="text-indent:24.0pt;">
    一切菩薩摩訶薩
   </p>
   <p class="MsoPlainText" style="text-indent:24.0pt;">
    摩訶般若波羅蜜
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （全）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     附錄
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、簡略行法
    <span>
    </span>
    可摘用儀規中一、二、五、六、七、八、十、十一、十二、（加◎號者）依法行之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    二、隨時放生
    <span>
    </span>
    已依儀規放生之後、有續至放生者、則依左例之法行之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    先持大悲咒一遍、次為受三皈、念彌陀聖號、洒水放之、不可延遲、以致損喪鳥魚生命、不可不慎。又若過早攜生物來者、亦當依上法隨時放之、不必等齊。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三、儀規中諸大士放生因緣
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲、流水長者子
    <span>
    </span>
    金光明經云、無量劫前、世尊行菩薩道時、為流水長者子。出見十千游魚、困涸水中、將欲危斃。乃用二十大象、負囊盛水、傾注得活。後為稱寶勝如來十號、說十二因緣法、魚尋命終、脫畜生身、生忉利天。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙、天臺智者大師
    <span>
    </span>
    隋天臺山智顗大師、煬帝號為智者、師曾鑿池勸人放生。歷代大德、多有此事、今之西湖乃大師所創古放生池也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙、永明延壽禪師
    <span>
    </span>
    五代時、吳越王鎮杭、師為餘杭縣庫吏、屢以庫錢買魚蝦等物放生。後坐監守自盜罪、法當棄市。及將臨刑、王頗知其放生、故諭刑官、觀其辭色以覆。師臨死地、面無戚容、人怪問之、答云、將生極樂世界、豈不喜乎、王聞而釋之。師乃出家為僧、克勤修持、得成道業。後有僧入冥、見閻羅王時時出座、禮一僧像、問之、則永明壽禪師也、謂已生西方、上品上生、王敬其德、乃時禮耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁、蓮池大師
    <span>
    </span>
    明蓮池大師、立放生池於上方長壽二處、著戒殺放生文、流通天下、迄今三百餘年、景仰高風、慈濟物類之緇素、不可勝數。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <font color="#FFFFFF" size="2">
   <font color="#FFFFFF" size="2">
    <font color="#FFFFFF" size="2">
     <!-- Begin of Hotrank Counter - DO NOT MODIFY -->
     <script language="JavaScript" src="">
     </script>
     <!--
---- End of Hotrank Counter - DO NOT MODIFY -->
    </font>
   </font>
  </font>
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
