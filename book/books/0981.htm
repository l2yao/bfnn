
<html>
<head>
<meta http-equiv=Content-Type content="text/html; charset=Big5">
<link rel=Edit-Time-Data href="./0981.files/editdata.mso">
<title>大乘本生心地觀經講記（成佛品第十二）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>大乘本生心地觀經講記</span></b></p>
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>（成佛品第十二）</span></b><b><span
lang=EN-US style='font-size:36.0pt;font-family:標楷體;
color:#FF6600'></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>太虛大師講述<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>二十一年十二月在閩南佛學院<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span><font color="#333399">（等覺入佛）</font></p>
  <p class=MsoPlainText style='text-indent:24.0pt;'><span style='color:#333399'>丁三　下根引大乘果──觀三種秘密即身成佛<span
lang=EN-US></span></span></p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span><font color="#333399">（禪、密）</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>成佛品第十二<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>「成佛」者，佛即如來、應供、正遍知，乃世尊等十種德號中之一。成，即在因位中修菩薩行，具足福德智慧菩提資糧，莊嚴無量功行，于三阿僧企耶滿足之時，便成就佛果菩提，是曰成佛。然成就「佛」之德號，即成就餘一一德號，謂於十號有一不成，則佛之一號亦不成；故成佛不特成一覺者，而亦即成如來等一切之號也。佛者，具言佛陀，即是「覺者」。覺，在梵語應是「阿耨多羅三藐三菩提」，此言無上遍正覺。凡夫迷而不覺，諸外道覺而不正，二乘覺雖正而孤偏未遍，菩薩覺雖正遍但其果未圓，還有在乎其上者，此則是有上有容，唯佛陀是大乘極果之聖人，更無有在乎其上者，故稱為無上遍正覺者。「者」，以總相言，在凡夫稱者，則以色等有漏五蘊之和合假體而得名；在佛陀稱者，則以色等無漏五蘊之和合假體和合而得名，即含藏有「無上遍正覺」之無漏五蘊者。依此解釋，則成六離合釋中之有財釋，以所具之功德法財而立名，亦即是具足成就無量福德智慧者。──此是依通途所言之成佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>各經論與各宗所明成佛之義，各有不同，依天臺宗有六即義：一、理即佛，此明一切眾生本來成佛，即是本來具有如來自性涅槃，不過未能證得。依此而言，則不特有情是佛，即一切無覺知不能運動之無情亦有佛性。此由佛陀證得平等真如法界，了知情與無情皆以如來清淨法界為體性，故言皆有佛性。但有情能加功用，故有成佛之時，而無情則隨有情之成佛以成佛耳。二、名字即佛，即是聽聞佛陀無礙大悲心中所流出之聲教，或從他人教授，或於經藏中得見聞佛之名字言句而如理了解圓徹者，此即是依名字而解義理之佛。三、觀行即佛，此即依名字佛而更進一步，在前唯瞭解如來之教義而未如實修習，今則不特瞭解其名義，又能如理觀察如實修行，此即是能修觀行之佛。四、相似即佛，此從菩薩十信位而發起隨順無漏之觀行，漸伏二障，成就六根清淨，此即相似於真佛之成佛。五、分證即佛，此即依前相似佛德之力而入初住，能現八相成佛，漸漸發生證真之智，將無明分分斷除。此位從相似即佛之十信位後，以至於等覺位皆在此分證即佛位中。六、究竟即佛，此即是究竟之覺者。在前分證即佛中，雖亦分分漸證真如，然未到於至極，今則覺智已究竟圓滿，其福德已究竟周圓，故名究竟即佛，其位則在等覺正入妙覺位時，故以即佛目之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上是天臺成佛之義，而在此經成佛之義，是以真言陀羅尼而明成佛，其義則有二種：一、即究竟成佛，二、是加持成佛。加持成佛，以天臺六即義明之，則可通於觀行、相似、分證即佛之義；而此究竟成佛，亦天臺之究竟即佛。此即是等覺菩薩所修之三密法門，以此三密法門修習加持，而欲求證究竟妙覺者，是依於如來三密加持之力。即所謂行者觀佛之觀，行佛之行，坐佛之座，身佛之身，而觀自身即是妙覺如來，此即依妙覺佛究竟三密之法而修三業加持也。妙覺佛以清淨三密而加持行者，則行者之自身即是妙覺如來。如此，則成一念修加持一念佛，念念修加持念念佛，無間相續不斷修加持即無間佛也。此所謂加持成佛者，即真言宗所謂即身成佛之義。即但依毗盧遮那如來為根本，以一切法為如來等流法身，行者依於毗盧遮那如來法身之加持，則行者便成毗盧如來之加持法身，此即是即身成佛之加持佛義。故此所明之三密加持真言陀羅尼義，與前觀心品及發菩提心品所明之真言陀羅尼義不同。觀心品之本旨，在修行十波羅密法門而證入真如法性，雖說真言陀羅尼而僅為方便附屬之法，非正明密宗之法。發菩提心品，是明要成就三昧以開發自覺悟之心，故以成就三昧開發菩提心為本旨。而此品之宗旨，則正在行者修三密法門，受毗盧如來法身之加持，行者之本身即成毘盧遮那如來。此即正是真言密宗所明之義，與前二品不同之處也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>今再從科中之義以明之，則如來之說法，皆為欲度諸凡夫證入佛之知見，則凡超出三界而得聖人之果者皆是凡夫。但雖同為凡夫，而所被機智則有淺深利鈍之不同。此品所被之機，乃在大心凡夫下根之機，因此類根性不適於前觀心品所修之波羅密門，及發菩提心品所修之三昧法門，以彼二品適於大心凡夫中上根、中根之根性。此品所被之機性，則為下根，以欲修習前二品之法門難於相應，故唯仗佛陀功德法力而加持之，以引生其趨向於大乘佛果之決心，仰慕樂修大乘佛果之善根。故此品之法最高，即從等覺以入於佛者；而其所被機用，則正為大乘初心下根凡夫所修，為前觀心與發菩提心二品之所不攝者。此能攝之，故必要以佛身功德加被之以令其智力福德增長，而生起仰慕大乘佛果、讚歎大乘佛果、修習大乘佛果，此即總科所謂「下根引大乘果」是也。而其法體，則如科旁所注之等覺入佛者。就其義，則如正科之下所注之「觀三種祕密即身成佛」也。所謂觀三種祕密者，即行者身結契印、口誦真言、意作觀想，以此三業祕密而修習時，即為如來三密之所加持，行者之三密即與如來之三密無二無別而得即身成佛之義。在下又注「禪密」二字者，明此品雖攝於真言密宗，而亦旁攝於禪。因行者正修三密之時，即有禪定與之相應，以其正身定心皆不離於禪定也。由是而觀，則此大乘不共法之差別殊勝，可知迴不同於前之五乘共法、三乘共法也。故在觀心品中，其能堪任修此觀心法門者，則必是大乘上根利智之人，可以龍樹及無著等菩薩而為代表；在發菩提心品，是能成就自覺悟心而發真菩提心者，是為禪宗所提倡在六根現量門頭而啟發真心者，可以禪宗諸祖而為代表；此品之三密加持即身成佛法，則可以不空等三藏及中日之惠果、空海阿闍黎、與西藏之呼圖克圖而為代表，皆是行三密之法而為加持以成佛者。前顯示本經宗旨，明此經法義之豐富，有所謂「法備五乘，義周十宗」之語，蓋即明此經大小各宗無不備。雖其餘大乘經中亦具足諸義，但不如此經之分齊明顯也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊一　示成佛法<span
lang=EN-US></span></span></p>
  <p class=MsoPlainText style='text-indent:24.0pt;'><span style='color:#333399'>己一　顯三身佛<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、薄伽梵能善安住清淨法界，三世平等無始無終，不動凝然常無斷盡。大智光明普照世界。善巧方便變現神通，化十方土靡不周遍。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>科文所謂「顯三身佛」者，即是於此品中顯現三種佛身之德相智用，不同於前諸品中或顯變化身，或顯他受用身，而未三身齊現。蓋因前諸會中之機感未能至極，故說法之佛身亦但隨其機宜，今此品中被機之法，是從等覺而入於佛者，故能說法之佛，亦是究竟之佛而全顯佛之三身也。此中從薄伽梵至常無斷盡者，即顯法身　　之體用。善能安住清淨法界者，即顯法性佛之身土，名曰法性身土，大同於天臺教所謂清淨法身常寂光淨土，是佛果之自性清淨法界。但此自性清淨法界，本無身土二相可分，然約義，可以究竟覺相為佛身，而以所安住之清淨法界為法性土。三世平等者，由於法身如來之身土，無三世之可言，是周遍三世而無可分為過去、現在、未來者，故三世平等。無始無終者，即明成法身非此佛時始有，是從無始本來具足；亦非成佛而後到何時期則便終止，乃是盡未來際亦不窮。即是圓陀陀、光灼灼，徹今徹古無有更動而凝然存者，故曰不動凝然常無斷盡。略無間歇永不斷滅，此即明法身為受用、變化二身之所依。次、大智光明普照世界者，即明自受用身之體用。此即是四智菩提，由三無數劫所具足無邊功德之所成就，故能普放大智光明而照徹無邊世界。然此自受用身之智光，並無所謂普照不普照，但借事相依方所以明之，則便有普照世界之義。此即由無量功德莊嚴所成之自受用法樂之身，即是圓滿報身也。次、善巧方便下，即明他受用身、變化身之功用。佛為地上十王菩薩所現之身，以無邊福德智慧教授地上之菩薩，令其受用法樂，此名他受用佛。變化身佛──即劣應身佛，則為地前菩薩及聲聞、緣覺乃至一切人天五趣所現者。但為四加行位之菩薩，則化為勝應身佛；從資糧位之菩薩及二乘以及三界之人天等，則為化現劣應身佛。於五趣中之天人以下者，則所現之身不定是佛身，而是隨其種類而現者，即密宗所謂等流佛身。隨其若鬼、若畜，亦變為鬼、畜說法而度脫之。此即是佛以神通之力而善巧方便變現無量之佛身，化度十方世界，而靡不周遍者也。但變現亦有差別不同，地上雖亦是四智所現之佛，而正為平等性智所現之佛；地前雖亦由四智所現，而正為成所作智所現之佛；地上、地前之能觀機說法，則皆是妙觀察智之功用。平等性智所現佛身，則為他受用；成所作智所現之佛身，則為變化之佛身。今此品所現之佛身，則為究竟妙覺。然此三身，若以說法不說法而言，則他受用身、變化身有說法之義，而自受用身與法性身，唯是平等如如理智，無有相對之相，故無說法之義，凡自受用法樂之身，不必現身說法；而現身說法者，則是佛受用與變化身耳。常有人說法身、報身能說法，其實亦是他受用身與變化身說法。如彼以金剛經為法身所說，其實以此經在破妄顯真而顯平等真如之外無有別法，顯一 
    切法皆唯法性，推功歸本故云法身所說。然實非法身所說，不過依於法身而起之說耳。或以法身包括法性身與自受用之二身，而以他受用身與變化身為應身；或以法性身、自受用身、他受用身皆名法身，而以為地前所現之身為應身；或併以為地前菩薩及二乘與人天所現之身皆為法身，以為五趣人天以下之有情所現之化身為應身；更廣法身之義。小乘以戒、定、慧、解脫、解脫知見之五法為解脫身。此則應觀其經文義理之分齊如何，決不能執著於一端也。大乘以一切法皆為法身，此不過舉其大略明之耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己二　示三密法<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>是薄伽梵告文殊利師菩薩摩訶薩言：『瑜伽行者觀月輪已，應觀三種大祕密法：云何為三？一者、心祕密，二者、語祕密，三者、身祕密，云何名為心祕密法？瑜伽行者觀滿月中，出生金色五鈷金剛，光明煥然猶如鎔金，放於無數大白光明，以是觀察名心祕密。云何名為語言祕密？『唵</span></b><b><span style='font-size:8.0pt;color:teal'>一</span><span style='color:teal'>地室多</span></b><b><span style='font-size:8.0pt;color:teal'>二合</span><span style='color:teal'>婆爾羅</span></b><b><span style='font-size:8.0pt;color:teal'>二合二</span><span style='color:teal'>』此陀羅尼具大威力，一切菩薩成佛真言，是故名為語言祕密。云何名為身祕密法？於道場中端身正念，手結引導無上菩提最第一印，安置胸臆心月輪中。善男子！我當為汝說其印相：先以左右二大拇指，各入左右手掌之內，各以左右頭指、中指及第四指緊握拇指作於手拳，即是堅牢金剛拳印。次不改拳，舒左頭指直豎虛空，以其左拳著於心上；右拳小指緊握左拳頭指一節，次以右拳頭指之頭，即指右拳拇指一節，亦著心前，是名引導無上菩提第一智印，亦名能滅無明黑闇大光明印。以結此印加持力故，十方諸佛摩行者頂，授大菩提勝決定記，是大毗盧遮那如來無量福聚大妙智印』。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>瑜伽行者，即修祕密法之人。瑜伽者，即相應之義，謂能修之人與所修之法互相合應，則名瑜伽。月輪者，即前發菩提心品中凡夫所觀菩提心相之清淨圓滿月輪觀，即是本清淨法界觀，以此月觀為所依。三種大祕密法者，即是毗盧遮那如來之無漏三業而加持行者，使行者與佛無二，此即名為三種祕密，此唯佛與佛乃能證知；要使等覺菩薩證入佛地，故示之以三種祕密大法。所謂三種祕密者：一、即是心祕密法，是由於行者觀自心如清淨圓滿之月輪，由此心月輪體性中出生五鈷金剛，即表顯毗盧遮那如來所成之五智。五智者，即大圓鏡智、平等性智、妙觀察智、成所作智、法界清淨智是也。行者即依此五智而觀想，觀得自心月輪中之五鈷金剛，皆為如來果德之法性；行者以本有之體性，感毗盧遮那如來威力功德之所加持，則行者自身即佛。二、語言祕密者，其祕密之義含蓄在此真言中。所謂具大威力者，即是有如來之大雄大力或無上十力。此真言即瑜伽行者依此而加持誦習，則便能得如來法身。三、身祕密者，此是道場正坐結印於胸臆間，此印即是引導無上菩提心印。引導者，即引導菩薩而究竟成佛。從善男子至亦著心前者，明結無上菩提心印之法。其初所結成者，則為堅牢金剛拳印；次即於此印更進而結成無上菩提第一智印，即菩提心印也。如下二圖：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=center style='text-align:center'>金剛拳印</p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><img width=375 height=259
src="./0981.files/image001.gif" v:shapes="_x0000_i1025"></span><span
lang=EN-US style='font-family:"Times New Roman";"Courier New"'></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'>菩提心印</p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><img width=385 height=244
src="./0981.files/image002.gif" v:shapes="_x0000_i1026"></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此印又名能滅無明黑暗光明印者，即引導菩提心而得圓明，則其無明癡闇即能究竟破滅。次以結此印至大妙智印者，明由行者結此印而加持之，故感得十方如來摩頂受記，而又轉名此印為無量福聚大妙智印。勝決定記者，即記其決定成佛。大毗盧遮那如來者，即是摩訶毗盧遮那佛。毗盧遮那，普遍之義，普遍明照，一切智種種光明遍照，如日月輪之光明普照萬物，即密宗所謂大日如來是也。此大日如來，平常以為是法身，而實即是圓滿報身盧舍那佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己三　正觀成佛<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、行者結此印已，即作此觀：一切有情共結此印持念真言，十方世界無三惡道、八難苦果，同受第一清淨法樂；我今首上有大寶冠，其天冠中五佛如來結跏趺坐，我是毗盧遮那如來，圓滿具足三十二相、八十種好，放大光明照十方界，利益安樂一切眾生。如是觀察，名入毗盧遮那如來最勝三昧。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此文正明作觀之意，即行者觀得一切有情皆同結此菩提心印，誦祕密言，息除八難、三途之苦而同受法樂。行者並觀自首寶冠之上有五佛如來，則自身即是毗盧如來，具足相好，放光照徹世界，普利眾生。如是觀察，即名入毗盧遮那如來最勝三昧。此中明佛相如何莊嚴，顯其佛相是他受用佛身之相，並非自受身與法身之相。如梵網經所現為二地之他受用身。此中說法之佛，是為等覺而現之他受用佛，是從法身如來之體性而起之身，亦可得名法身。即變化身亦是從清淨法界法身如來本性之流出，亦得名法身也。三十二相、八十種好，本是變化來如來之相好，毗盧如來──他受用佛雖有無量功德莊嚴其相好，亦不外乎從此相中推廣而已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己四　喻明勝法<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>『譬如有人悟迦盧微妙觀門，自作是觀：我身即是金翅鳥王，心、意、語言亦復如是，以此觀力能消毒藥，一切惡毒不能為害。凡夫行者亦復如是，作降伏坐，身不動搖，手結智印，密念真言，心入此觀，能滅三毒，消除業障增長福智，世出世願速得圓滿，八萬四千諸煩惱障不能現起，恆河沙等所知重障漸漸消滅，無漏大智慧斷金剛般若波羅密現前圓滿，速得阿耨多羅三藐三菩提』。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此科以修迦盧微妙觀門為喻，顯三密法門之殊勝。迦盧微妙觀門者，即是迦樓羅祕密觀門。印度頗多修此觀門者，修此觀時即觀自身是金翅鳥生，乃至口與意亦復如是，便能消除毒藥而不為毒藥所害。凡夫修如來三密法門亦然，能作此三種祕密加持，便能滅三毒諸苦而證得佛果菩提。降伏坐者，即是跏趺坐，此坐是以右足架在左足之上；若左足架在右足上，則名之曰「吉祥坐」。無漏大智者，即是能斷金剛般若波羅密智，即以此金剛智之利劍，截斷一切煩惱而到於究竟清淨地也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊二　讚說勝行<span
lang=EN-US></span></span></p>
  <p class=MsoPlainText style='text-indent:24.0pt;'><span style='color:#333399'>己一　文殊讚法勸行<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、文殊師利菩薩白佛言：『稀有世尊！希有善逝！如來出世過優曇華，假使出世說是法難。如是心地三種祕密無上法輪，實能利樂一切眾生，入如來地及菩薩地真實正路。若有眾生不惜身命修行此法，速證菩提』。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此科名「讚法勸行」。讚法，即從「爾時文殊至真實正路」；勸行，即若有眾生至速證菩提是也。讚法者，即文殊菩薩稱讚如來說此三種祕密法門，其難值遇甚於優缽曇華。如來、善逝，為佛陀十號中之二號；言希有者，正明如來出世甚難，而能說此三密法門則是難中之難。入如來地及菩薩地者，即明修此三種法門，其在凡夫地者則能入於菩薩地。其在菩薩地者則能入於如來地。勸行者，即勸眾生不惜身命而去修行，此不惜身命修行，正是大丈夫之行為。聞西藏喇嘛往往能做到。不惜身命者，如臨陣之戎衣戰士，不顧一切而去殺敵；似入叢林之禪和子，以「身心交與常住，性命交與龍天也」。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己二　世尊示行令修<span
lang=EN-US></span></span></p>
  <p class=MsoPlainText style='text-indent:24.0pt;'><span style='color:#333399'>庚一　總示三十二甲<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、佛告文殊師利菩薩言：『若有善男子、善女人，欲得修習三種祕密成佛妙門，早獲如來功德身者，當著菩薩三十二種大金剛甲，修此妙觀，必證如來清淨法身』。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此文意謂修瑜伽行者，修三種祕密法門時，必先要披三十二種大甲；若如是，則修三種祕密之觀必能成就，而成如來清淨法身矣。此即行者從初聞法起信，增進而入於妙覺，皆必要披此三十二種大甲。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>庚二　別明三十二甲<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>『云何名為三十二甲？一者、於無量劫為眾生故，不厭生死受苦大甲；二者、誓度無量有情乃至螻蟻不捨大甲；三者、覺悟眾生生死長夢安置三種祕密大甲；四者、擁護佛法，於一切時猶如響應護法大甲；五者、永滅能起有無二見一切煩惱金剛大甲；六者、頭目髓腦、妻子、珍寶，有來求者能捨大甲；七者、家中所受一切樂具，永不貪著能施大甲；八者、能持菩薩三聚淨戒，及不捨離頭陀大甲；九者、著忍辱衣，遇諸違緣毀罵鞭打不報大甲；十者、教化所有一切緣覺、聲聞令趣一乘迴心大甲；十一者、譬如大風晝夜不歇，度諸有情精進大甲；十二者、身心寂靜口無過犯，修行解脫三昧大甲；十三者、生死涅槃無有二見，饒益眾生平等大甲；十四者、無緣大慈，利益群品恆無厭捨與樂大甲；十五者、無礙大悲，救攝一切無有限量拔苦大甲；十六者、於諸眾生無有怨結，恆作饒益大喜大甲；十七者、雖行苦行不憚劬勞，恆無退轉大捨大甲；十八者、有苦眾生來菩薩所，代彼受苦不厭大甲；十九者、如觀掌中阿摩勒果，如是能見解脫大甲；二十者、見五蘊身如旃陀羅，損害善事無著大甲；二十一者、見十二入如空聚落，常懷恐怖厭捨大甲；二十二者、見十八界猶如幻化，無有真實大智大甲；二十三者、見一切法同於法界，不見眾相證真大甲；二十四者、掩他人惡不藏己過，厭離三界出世大甲；二十五者、如大醫王應病與藥，菩薩隨宜演化大甲；二十六者、見彼三乘體本不異，究竟同心歸一大甲；二十七者、紹三寶種使不斷絕，轉妙法輪度人大甲；二十八者、佛於眾生有大恩德，為報佛恩修道大甲；二十九者、觀一切法本性空寂不生不滅無垢大甲；三十者、悟無生忍，得陀羅尼，樂說辯才無礙大甲；三十一者、廣化有情坐菩提樹，令證佛果一味大甲；三十二者、一剎那心般若相應，悟三世法無餘大甲；是名菩薩摩訶薩三十二種金剛大甲。』</span></b><b><span lang=EN-US style='font-family:"Times New Roman";
color:teal'></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此三十二大甲，第一、即是菩薩於無量劫中廣度眾生，不畏生死大苦。第二、即是菩薩為成佛故，能度諸有情乃至最微而至於螻蟻。第三、即是菩薩為度苦惱眾生，警覺其長夜大夢而安置於三種祕密法門。第四、即是菩薩因為擔荷如來大法故，擁護佛法之心，時時刻刻如響應聲。第五、即是修菩薩行者能滅空有之二執，此二執若除則一切煩惱永滅。第六、即是修菩薩行者能捨身命財產。第七、即是不貪著樂具而能施於人。第八、即是能持三聚大戒及修十二頭陀苦行。三聚戒，即攝律儀戒、攝善法戒、饒益有情戒。第九、即是行忍辱波羅密，若遇種種逆境而不報復。第十、即是行菩薩行者，應將修聲聞菩提緣覺菩提者，轉化為佛果菩提。第十一、即是明修菩薩行者，其精進勇猛正如晝夜不息之大風。本來，風終有止息之時，此但是譬喻耳。十二、即是修菩薩行者。應解脫身口意三業，而成寂靜禪定之三業。十三、即是菩薩度諸眾生，不著於生死，不著於涅槃，所謂生死涅槃平等無住。十四、即是行無緣大慈心而不厭捨，與眾生之樂。十五、即是行無礙大悲而拔有情之苦。十六、即是為饒益眾生故，未曾結怨眾生，眾生皆生歡喜。十七、即是雖作諸事業，與眾生樂、拔眾生苦令眾生歡喜，而其心不貪著，居於中容之境。十八、即是菩薩能代眾生受苦。十九、即是解脫眼根得天眼通，觀大千世界如掌中之阿摩勒果。二十、即是觀五蘊身是能損害善業之物，如旃陀羅之善於屠殺等事。二十一、即是觀十二處如空野之聚落，應生恐怖之心，不應貪著六根、六塵。二十二、即是觀十八界虛妄不實。二十三、即是觀一切法皆同一味，皆是清淨真如法界而無有二相可得，二十四、即是揚他人之善，發露本人之惡以求出離三界。二十五、即是菩薩度生，如大醫王之應病與藥。二十六、即是觀三乘菩提皆同於一真如法界，及能究竟回心而歸於佛果菩提。二十七、即是菩薩常說法度生，使三寶之種無有斷絕。二十八、即是佛對於眾生皆有恩德，行者為報恩故勤修佛道。二十九、即是觀一切法之體性空寂，無有生滅。三十、即是行者悟無生忍，得陀羅尼，及證得樂說辯才。悟無生忍者，在初地以上能悟之，即是悟得諸法不生不滅之體性而忍可於心。得陀羅尼者，即是得法、義、咒、忍之四種陀羅尼，陀羅尼即總持義。樂說辯才，為四無礙辯之一，即於第一、第二、第三之法、義、辭三種無礙辯，為眾生自在樂說，故名樂說辯才。此在九地以上始有之。三十一、即是普度有情齊成佛道。三十二、即是在菩提樹下將成佛時，於一念間，證悟三世如來與佛果智相應之無餘大法。是名菩薩金剛大甲者，此即總結三十二甲之文。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>庚三　結明修果利<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>『文殊師利菩薩！若有善男子、善女人，身被如是金剛甲冑，當勤修習三種祕密，於現世中具大福智，速證無上正等菩提』。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此文意明若人能先被如是三十二金剛甲胄，進而修習三種祕密法門，則於現世身中即獲佛果之功德智慧而證菩提。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊三　興供發願<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、大聖文殊師利菩薩摩訶薩及諸大眾，聞佛所說三種祕密心地妙法，及三十二金剛甲冑，一切菩薩所應學處，各脫無價瓔珞寶衣，供養毗盧遮那如來及十方尊。而讚佛言：『善哉！善哉！薄伽梵演說無邊菩薩行願，利益安樂一切眾生，捨凡夫身使入佛地。今者我等海會大眾，為報佛恩，不惜身命為諸眾生，遍諸國土分別演說此微妙法，受持、讀誦、書寫、流布令不斷絕，惟願如來遙垂護念』！<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此科文所謂「興供」者，即從爾時大聖文殊至使入佛地之文；「發願」者，即是今者我等至遙垂護念之文是也。興供，即文殊菩薩及在會諸眾，聞佛說三種祕密及三十二金剛甲冑之後，即各各以寶珠寶衣而供養如來，並讚其利益眾生而轉凡夫之身以成如來之身。此中依佛果修行，故能捨凡夫而入佛地。發願，即文殊菩薩及在會諸眾，聽聞佛法之後，欲報如來之恩，各於佛前發願，願將所聽聞之微妙法，於諸佛土中而為眾生演說，若自受持、讀誦、書寫、流布，及教人受持、讀誦、書寫、流布，總不使其斷絕；並望如來遙垂加護。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊四　聞法獲益<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時、大會聞此妙法得大饒益，不可稱計無數菩薩，各得證悟不退轉位，一切人天皆獲勝利。乃至五趣一切有情，斷諸重障得無量樂，悉皆當得阿耨多羅三藐三菩提。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此即明在會諸眾所獲之益。此中從爾時至得大饒益，即總明會眾獲益。次即不可稱計菩薩得不退轉，次人天獲勝利，即明其利益較前猛利。次五趣有情皆離障得樂而成佛果菩提，是明法身冥熏之益。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
