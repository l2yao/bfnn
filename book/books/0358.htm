<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   淨語
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW" link="blue" vlink="purple">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;color:#FF6600">
<span face="標楷體">
       淨語
      </span>
<span lang="EN-US">
</span>
</span>
</strong>
</p>
<p class="MsoPlainText" style="text-align:center">
<strong>
<span lang="EN-US" style="color:#FF6600">
</span>
</strong>
</p>
<p class="MsoPlainText" style="text-align:center">
<span style="color:#003300">
     夏蓮居居士著
     <span lang="EN-US">
</span>
</span>
</p>
<p class="MsoPlainText" style="text-align:center">
<strong>
<span lang="EN-US" style="color:#FF6600">
</span>
</strong>
</p>
<p class="MsoPlainText" style="text-align:center">
<span lang="EN-US">
<a href="#a01">
      淨語序
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a02">
      淨語上卷
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a03">
      淨語下卷
     </a>
</span>
</p>
<p class="MsoPlainText" style="text-align:center">
<span lang="EN-US" style="color:#333399">
<a href="#a04">
      王一葉撰渠園先生詩集序之殘稿
     </a>
</span>
<span lang="EN-US" style='font-family:"Times New Roman"'>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a01">
</a>
<span style="color:#333399">
     淨語序
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    己亥歲，在重慶，侍先舅父南昌梅公講席，每談及當代佛教學者，必首推夏蓮居先生。念祖素諗舅父不輕許可，因乘間請道其詳。梅公曰此未易言，可少語汝。吾與蓮公師兄，同受戒於安慶地藏庵慧明老法師。蓮公所會集之漢、吳、魏、唐、宋、五種原譯無量壽經，慧老認為古今第一善本，曾共同持經在佛前攝影留為印證紀念。四明觀宗寺諦閑老法師，于蓮公佛學亦為重視，燕京拈花寺省元禪師，為臨濟正宗嫡傳，與蓮公尤為至契。省老最後遺偈，有單提一念人難信，直至離念始不疑。欲知離念真境界，唯尚一念乃發機。即親筆書與蓮公者，蓮公答以四詩，其中有拋向虛空誰印可，拈花笑倒老禪師之句。此詩到後，省老當即示滅，遠近競傳，歎為希有，曾載淨語集中，慧老諦老省老三大德，對於蓮公相重若此，則其學行見地概可知矣。又數年抗戰告捷，調職返都，晤岳父龍友蕭老先生，始知於蓮公為辛亥袍侶，草函為介，因聞蓮公門風甚峻，欲謁而止者凡數月，及得叩見，倍荷獎誨，乃益感先舅梅公相知相信之深，而數十年來南梅北夏並稱者，非偶然也。念祖幼承母訓，及舅氏講論，知向佛乘，幸受諾那貢噶兩上師傳承之密法，然於儒佛顯密禪淨各宗，稍窺要旨者，實由我師蓮公多方策發啟誨，有以育成之。此念祖所永服膺銘勒，莫敢少渝者也。淨語者為我師淨課之餘，隨機偶成，上卷係令嗣東庵運生兩兄錄存者，已於廿五年前印行海內外，其下卷則由長白黃一如居士輯錄而成，既共合為一編，問序於念祖。自愧弗文未足，仰贊高深，謹就夙所聞于舅氏梅父，及顯密禪教諸大德，推重事實，略述如上。古來淨土之詩，當以永明、中峰、楚石、諸大師之作為絕唱。蓮池、蕅益、省庵、徹悟、諸師繼之。自此而下，漸成通套，幾乎千篇一律。吾師蓮父所作，皆其自道甘苦，直書所見，無一語相襲，無一篇雷同，雖名為修淨之作，實則與禪教顯密均能融會貫通，深入顯出，能令讀者當下心領神會。近代作者未見其匹，此皆有目共睹，非念祖一人阿好之私言，可以質諸十方而無疑也。吾師生平，無時不在學中，故其著作宏富，純從親身體驗而來，立言精當，語無泛施。在文藝方面，除因避亂散失者外，尚存有渠園外篇十數種，關於佛學最重要，則有會集之
    <span lang="EN-US">
     [無量壽經]，及秦唐兩譯「阿彌陀經」，「淨修捷要」，「會譯引證記」，「寶王三昧」，「長壽懺法」，及「觀音寶典」三種合參。至其會集大經之緣起，均詳載於先舅父梅公所作之序文中。我師自海外歸來，嚴戒收錄弟子，念祖幸由梅蕭兩公困緣，忝列門牆，備聞經論，嘗語念祖曰，真佛徒必能勤儉愛國，佛徒必能嚴守戒律，佛徒必能全心全意為人民服務。凡與以上數則相反者，皆係邪見謬種，波旬眷屬，非本師迦文教下人也。於此可見吾師於世法佛法理解行證為何如矣。師之志行已見於黃一如居士節錄，王一葉所撰渠園詩序殘稿中，不再贅述。尚有須待補充者吾師每云，佛法中惟淨上宗可以三根普被，因其於一切時一切處，皆能不離佛法而行世法，不廢世法而證佛法。此與康藏大呼圖克圖即身成就之諾那祖師所云，密宗紅教，乃頓中之頓，亦如中國淨土宗，所謂一句彌陀攝萬法之意相同。白教大德貢嘎呼圖克圖，一見蓮師即曾親告念祖曰，堪任無上密宗之金剛阿闍黎，僅見此一人耳，又云，禪宗達摩祖師口訣，精要了當，直指人心，即大密宗之口訣，可見禪密淨土相即不二，皆圓滿究竟總持陀羅尼微妙章句。念祖以為讀淨語，倘用此等眼光觀之，方不負吾師之深心，與諸大德開示之要路耳。
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    弟子江陵黃念祖謹序
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a02">
</a>
<span style="color:#333399">
     淨語上卷
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     題指月錄（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    初祖來東土
    <span>
</span>
    教外傳佛意  
    笑殺寶誌公  活埋梁武帝
   </p>
<p class="MsoPlainText" style="text-indent:24.0pt;">
    一葦可渡江
    <span>
</span>
    九年但面壁  
    怪哉此頭陀  真不立文字
   </p>
<p class="MsoPlainText" style="text-indent:24.0pt;">
    既已絕言說
    <span>
</span>
    胡為復招忌  
    屢毒不肯死  忍痛緣何事
   </p>
<p class="MsoPlainText" style="text-indent:24.0pt;">
    後來見神光
    <span>
</span>
    面目翻然異  
    無法與安心  開口又說偈
   </p>
<p class="MsoPlainText" style="text-indent:24.0pt;">
    更予四卷經
    <span>
</span>
    秘密為授記  
    前後若兩人  直似小兒戲
   </p>
<p class="MsoPlainText" style="text-indent:24.0pt;">
    我欲一問之
    <span>
</span>
    只履竟西去  
    從此起葛藤  糾纏永難息
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    我聞盧行者
    <span>
</span>
    混跡在黃梅  
    倩人書一偈  四眾稱快哉
   </p>
<p class="MsoPlainText" style="text-indent:24.0pt;">
    攫取衣缽去
    <span>
</span>
    惠明追不回  
    十載獵人隊  謬被龍天推
   </p>
<p class="MsoPlainText" style="text-indent:24.0pt;">
    失口說風幡
    <span>
</span>
    晴空起霹雷  
    身似菩提樹  高坐明鏡台
   </p>
<p class="MsoPlainText" style="text-indent:24.0pt;">
    勸人勤拂拭
    <span>
</span>
    到處惹塵埃  
    硬道無一物  空拳誑啼孩
   </p>
<p class="MsoPlainText" style="text-indent:24.0pt;">
    明明神秀語
    <span>
</span>
    重新說轉來  
    化為曹溪水  滔滔遍九垓
   </p>
<p class="MsoPlainText" style="text-indent:24.0pt;">
    留下悶葫蘆
    <span>
</span>
    輾轉費疑猜  
    何處問大通  此意空徘徊
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     再題指月錄答艮齋
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    昔年讀此書
    <span>
</span>
    拊掌連稱妙  
    今日重翻來  掩卷成一笑
   </p>
<p class="MsoPlainText" style="text-indent:24.0pt;">
    葛藤千七百
    <span>
</span>
    岐途二十年  
    怕作純功夫  專學口頭禪
   </p>
<p class="MsoPlainText" style="text-indent:24.0pt;">
    說來句句空
    <span>
</span>
    行時步步有  
    掩耳盜鈴漢  虛空笑破口
   </p>
<p class="MsoPlainText" style="text-indent:24.0pt;">
    我佛正法眼
    <span>
</span>
    傳燈賴諸祖  
    徒說盤中甘  那知耕作苦
   </p>
<p class="MsoPlainText" style="text-indent:24.0pt;">
    既而禮天台
    <span>
</span>
    又思習密宗  
    腳踏十字路  帆祝兩面風
   </p>
<p class="MsoPlainText" style="text-indent:24.0pt;">
    詞章與金石
    <span>
</span>
    性理兼事功  
    棄置雖已久  觸著猶憧憧
   </p>
<p class="MsoPlainText" style="text-indent:24.0pt;">
    往來宗教間
    <span>
</span>
    入海欲算沙  
    針針未見血  步步不到家
   </p>
<p class="MsoPlainText" style="text-indent:24.0pt;">
    眼翳而腹空
    <span>
</span>
    說食豈能飽  
    摸象更捫燭  無事常擾擾
   </p>
<p class="MsoPlainText" style="text-indent:24.0pt;">
    妄念紛紛來
    <span>
</span>
    馳求難自己  
    昨是今又非  顛倒情見
   </p>
<p class="MsoPlainText" style="text-indent:24.0pt;">
    順迷逆復退
    <span>
</span>
    貪去嗔又起  
    尚未忘得失  何況絕憂喜
   </p>
<p class="MsoPlainText" style="text-indent:24.0pt;">
    粗境猶迷向
    <span>
</span>
    細微可知矣  
    一病經三載  客氣漸漸消
   </p>
<p class="MsoPlainText" style="text-indent:24.0pt;">
    妄想隨之減
    <span>
</span>
    猶如退水潮  
    靜中細檢點  所學無一可
   </p>
<p class="MsoPlainText" style="text-indent:24.0pt;">
    親故凋零盡
    <span>
</span>
    看看輪到我  
    攬鏡一長噓  不見舊時顏
   </p>
<p class="MsoPlainText" style="text-indent:24.0pt;">
    僅餘皮遮骨
    <span>
</span>
    已無膽包天  
    如斯而已乎  不禁徹骨寒
   </p>
<p class="MsoPlainText" style="text-indent:24.0pt;">
    佛師父母恩
    <span>
</span>
    未報殊難安  
    業海猛回頭  連呼錯不止
   </p>
<p class="MsoPlainText" style="text-indent:24.0pt;">
    此等閒伎倆
    <span>
</span>
    何能敵生死  
    昏夜觀明星  南無無量壽
   </p>
<p class="MsoPlainText" style="text-indent:24.0pt;">
    險哉此一轉
    <span>
</span>
    否則佛難救  
    從此發慚愧  更作鈍功夫
   </p>
<p class="MsoPlainText" style="text-indent:24.0pt;">
    笑自由他笑
    <span>
</span>
    愚但安我愚  
    日暮途尚遙  何堪弄蹉跎
   </p>
<p class="MsoPlainText" style="text-indent:24.0pt;">
    一門深入去
    <span>
</span>
    誓欲出娑婆  
    生老病死苦  恩怨痴嗔貪
   </p>
<p class="MsoPlainText" style="text-indent:24.0pt;">
    完全打迭起
    <span>
</span>
    并入一句參  
    放下舊活計  閉門學齋公
   </p>
<p class="MsoPlainText" style="text-indent:24.0pt;">
    佛外百不知
    <span>
</span>
    諸君恕痴聾  
    持名兼持戒  信願為資糧
   </p>
<p class="MsoPlainText" style="text-indent:24.0pt;">
    缺戒成魔侶
    <span>
</span>
    無願墜荒唐  
    一卷六字經  轉破千年暗
   </p>
<p class="MsoPlainText" style="text-indent:24.0pt;">
    眼明志愈剛
    <span>
</span>
    天變道不變  
    人云我念佛  我說是佛念
   </p>
<p class="MsoPlainText" style="text-indent:24.0pt;">
    教內有真傳
    <span>
</span>
    諸佛齊稱讚  
    撕破舊布衫  掃盡柏樹子
   </p>
<p class="MsoPlainText" style="text-indent:24.0pt;">
    踢倒少室山
    <span>
</span>
    掀翻曹溪水  
    喚回盧行者  牽轉老達摩
   </p>
<p class="MsoPlainText" style="text-indent:24.0pt;">
    與他同合掌
    <span>
</span>
    共念阿彌陀
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     幻余吟（十一首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    廿年憂患三年病
    <span>
</span>
    客氣半隨妄想消  
    垂老幸知歸宿處  一聲佛號海全潮
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    文章兩漢詩三唐
    <span>
</span>
    性理程朱到陸王  
    教下宗門忙不了  之乎者也誤時光
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    閉門禮誦學齋公
    <span>
</span>
    苦樂忙閑一句中  
    惹得虛空開口笑  老蓮非復舊阿蒙
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    古有真修百不管
    <span>
</span>
    我今願學百不知  
    清磬數聲香一炷  華池寶樹影遲遲
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    自呼自醒還自知
    <span>
</span>
    念佛見佛成佛時  
    三際一心無先後  馬鳴龍樹是吾師
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    聞薰聞修經有訓
    <span>
</span>
    心作心是我無疑  
    聽佛軒中銘座語  拈香先禮雁門師
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    客來不必問如何
    <span>
</span>
    靜對焚香念彌陀  
    一句彌陀非是少  遍窮三藏未云多
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    戒定慧學三無漏
    <span>
</span>
    信願行三是資糧  
    我有神通三妙用  持名頂禮更焚香
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    甫晨已午又斜陽
    <span>
</span>
    誰向時光惜命光  
    人自談心我念佛  任他掩口笑頹唐
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    說與旁人渾不解
    <span>
</span>
    只有消歸自己休  
    三載閉門無一字  今朝約略述來由
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    虛空非大心王大
    <span>
</span>
    金石豈堅願力堅  
    不斷葛藤千七百  那知教內有真傳
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     自課（六首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    念佛緣何尚未熟
    <span>
</span>
    思量卜度誤功夫  
    掃淨狐疑老實念  更莫模糊掐數珠
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    唇皮雖動意紛紜
    <span>
</span>
    己尚不聞佛豈聞  
    真念始能得真感  自欺只可引魔軍
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    念來字句用心聽
    <span>
</span>
    自喚自醒還自應  
    妄想千般都莫管  聲聲佛號要分明
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    廣明教理疑方去
    <span>
</span>
    死盡偷心念自真  
    圓顯本空澄眾染  當前一句見三身
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    佛在我心中念我
    <span>
</span>
    我在佛光中念佛  
    佛念念心心念佛  若待融通是兩物
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    依正莊嚴是妙有
    <span>
</span>
    一心稱念是真空  
    即境即心成絕待  稍存能所非圓融
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     答人問話且自勘也（十八首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    人生多病未堪羞
    <span>
</span>
    有病不知最足憂  
    久歷歧途識甘苦  荊榛叢塈琣^頭
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    認漚棄海昔年事
    <span>
</span>
    鼻孔撩天未識羞  
    我比迷人加一倍  者番舉著汗先流
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    入海算沙閒活計
    <span>
</span>
    尋枝摘葉舊通家  
    面皮脂粉重重洗  始倩麻姑癢處抓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    略洗鉛華已可憎
    <span>
</span>
    廬山真面更無情  
    有情不是春風面  野渡無人舟自橫
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    未脫衣裳難洗澡
    <span>
</span>
    剛披柳絮怕迎風  
    從來富戶不誇富  越是窮人偏講窮
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    但盡凡情無聖解
    <span>
</span>
    須知聖解即凡情  
    掃除見網談何易  才說掃除見已生
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    臨機豈得避刀槍
    <span>
</span>
    不是兒童戲一場  
    赤手空拳容易會  牽前補後事難商
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    棒頭死去方能活
    <span>
</span>
    詐死佯活總不堪  
    金豈畏爐泥怕水  雷生數語是司南
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    投針見血方知痛
    <span>
</span>
    持棒掠空事豈干  
    磨出秦時舊鏡子  借人照己膽先寒
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    宗門最忌談境界
    <span>
</span>
    教下止許論功夫  
    除卸行持無見地  半瓢不是整葫蘆
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    舉來便會何曾會
    <span>
</span>
    看去似知實未知  
    我把棒槌作針用  終須鑽透這層皮
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不貪玄妙不求奇
    <span>
</span>
    莫討便宜莫自欺  
    識得平常見玄妙  真能老實是便宜
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    雙眼若明行自穩
    <span>
</span>
    三心未發信非深  
    庭前薝蔔香如許  牆外餘芳未暇尋
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    腳根無線似飄蓬
    <span>
</span>
    才出迷途又失蹤  
    欲得八風吹不動  須從一句定綱宗
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    舊雨高才憶兩人
    <span>
</span>
    談玄嘲淨自成音  
    歸途一步迷來路  望斷懸崖沒處尋
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一句合頭千劫債
    <span>
</span>
    片言錯答野狐身  
    妄譚般若尤堪懼  抱病掩關懶見人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    薝蔔林中幻化身
    <span>
</span>
    拈來寸草作金針  
    阿誰智訖情枯後  方信蓮居不負人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    行人各自有因緣
    <span>
</span>
    把手強牽總枉然  
    滿地蓬蒿付灰燼  始堪耕種作良田
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     兒憶母（三首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    慈親德慧世間稀
    <span>
</span>
    端坐西歸原不違  
    罪苦痴兒逃逝去  飄零十載尚無依
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    天涯踏遍漸知非
    <span>
</span>
    佛外別無向上機  
    欲報親恩惟念佛  幾回西望淚沾衣
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    兄北弟東妹京華
    <span>
</span>
    那堪老病各天涯  
    夢回空有思親淚  未到西方不是家
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     勸戒（三首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    持來淨器方盛乳
    <span>
</span>
    失去戒珠易入魔  
    身口未嚴禮懺廢  波旬鼓掌笑呵呵
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    縱未全持先戒殺
    <span>
</span>
    戒殺尚難說甚麼  
    此心已與佛相背  安得慈尊願力加
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    果報相尋事可哀
    <span>
</span>
    誰從因地識輪迴  
    漫天劫火炎炎  都自殺生一念來
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     不覺
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    不覺沉淪苦
    <span>
</span>
    難期道味親  
    夢長憐故舊  病久惜精神
   </p>
<p class="MsoPlainText" style="text-indent:24.0pt;">
    有福方持戒
    <span>
</span>
    無緣枉勸人  
    聖狂分一念  未可委前因
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     常談
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    小智不如愚
    <span>
</span>
    淺人每自喜  
    馳求難挽回  顛倒扶不起
   </p>
<p class="MsoPlainText" style="text-indent:24.0pt;">
    平實與商量
    <span>
</span>
    嗤為常談耳  
    道在平常中  惜君未曉此
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     良師
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    病是良師友
    <span>
</span>
    銷融妄漸休  
    身曾經九死  志愈藐千伙
   </p>
<p class="MsoPlainText" style="text-indent:24.0pt;">
    一室唯供佛
    <span>
</span>
    三年不下樓  
    半生慚悔處  棄海認浮漚
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     書感
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    卞和抱璞空餘洎
    <span>
</span>
    豫讓吞聲尚有身  
    嬰臼肝腸賁育膽  雪中斷臂爾何人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     賣漿者
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    路傍關去雜貨店
    <span>
</span>
    門內擔來豆腐挑  
    雜貨般般別處販  豆漿滴滴自家熬
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     寄雷生
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    感君毒棒連三月
    <span>
</span>
    警我迷頑廿九年  
    今日相酬唯一語  須知淨土外無禪
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     客笑
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    老病掩關意漸閑
    <span>
</span>
    客來翻笑性情偏  
    手中一串菩提子  拈起依然個個圓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     戒嗔
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    須燎執燭渾無事
    <span>
</span>
    羹汙朝衣翻慰人  
    喜怒由心豈在境  如何學道苦生嗔
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     蓮味
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    市果盤蔬久厭餐
    <span>
</span>
    隔牆桃李本無緣  
    前年種得白蓮子  今日嘗來味更鮮
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     大病中口占二偈辭世（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    生已無可戀
    <span>
</span>
    死亦奚足厭  
    本來無生死  生死由心現
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    了知諸法空
    <span>
</span>
    始信一切有  
    西方有極樂  有佛無量壽
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     問東答西（九首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    莫道心情太寂寥  情懷自愧未全消
    <span>
</span>
    蓮居佛法無多子  僅識西方路一條
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    非我念佛佛念我
    <span>
</span>
    東方未識故疑西  
    一方正後方方正  初步迷時步步迷
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    淨不須禪禪須淨
    <span>
</span>
    未能知有豈知空  
    西方依正莊嚴地  不是幡兮不是風
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不是風兮不是幡
    <span>
</span>
    思量擬議隔重關  
    何勞更舉無生話  一句彌陀萬境閑
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    勸人學佛猶容易
    <span>
</span>
    令識西方事大難  
    為底梅花香未放  因無徹骨一番寒
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    有人問我西來意
    <span>
</span>
    合掌向西念慈尊  
    我只歸元無二路  任他方便有多門
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    共說修行須徑路
    <span>
</span>
    徑中捷徑唯西方  
    曹溪賸語人人曉  放下壇經細酌量
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    若非諸佛勤護念
    <span>
</span>
    至今仍不識西方  
    聞道已遲敢自棄  惜哉載卅好時光
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    普被三根濟三有
    <span>
</span>
    圓超圓攝無量門  
    誰能自念勸人念  是即名為報佛恩
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     某君喜談禪，見輒滔滔。予唯默對，怪而告詰，賦此報之。（兩首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    笑指湖心月一丸
    <span>
</span>
    澄懷似此許談禪  
    眼前便是三生石  火內誰開五色蓮
   </p>
<p class="MsoPlainText" style="text-indent:24.0pt;">
    天女維摩宜並解
    <span>
</span>
    南能北秀未容偏  
    縱然吸盡曹溪水  也應空山坐十年
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    路滑莫輕上石頭
    <span>
</span>
    布衫一領出青州  
    阿誰問衣無生話  且坐吃茶歇去休
   </p>
<p class="MsoPlainText" style="text-indent:24.0pt;">
    掃卻庭前柏樹子
    <span>
</span>
    牧來露地水牯牛  
    鐵圍山下黑風急  試看橋流是水流
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     題天青蕉白荷盤研
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    荷盤研露寫新詩
    <span>
</span>
    甘作詩人亦是痴  
    洗淨世間文字習  寫經畫佛傍蓮池
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     梅月古研
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    鐵干冰心玉一枝
    <span>
</span>
    移來栽向硯頭池  
    寒香徹骨月華滿  正是蓮居晚課時
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     無悶（兩首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    狂心果歇方無悶
    <span>
</span>
    世不能知道始尊  
    九死餘生契此語  紛紜幻跡更何論
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    兩字渠園亦幻余
    <span>
</span>
    園非是我我非渠  
    浮生有境終歸幻  除卻蓮邦未可居
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     今昔（兩首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    風雲湖海昔猶龍
    <span>
</span>
    經卷蒲團此禿翁  
    傀儡登場兩齣戲  箇中誰是主人公
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    人嘲龍性隨雲去
    <span>
</span>
    我幸禿翁是少年  
    白業堂前新活計  華池學種未開蓮
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     題淨土詩鈔
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    愛讀五家淨土詩
    <span>
</span>
    中峰楚石到蓮池  
    靈峰西去省庵寂  百偈徹公亦總持
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="
color:#333399;">
     禿毫
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style='"Times New Roman";color:#333399;'>
</span>
</p>
<p class="MsoPlainText" style="text-indent:24.0pt;">
    半管禿毫吾不貧
    <span>
</span>
    課餘偕爾樂殘春  
    寫來都是家常話  留贈他年同樣人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     聽佛軒課餘宴坐（兩首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    踏破疑城信願專
    <span>
</span>
    個中甘苦未須傳  
    幾回欲逸脫韁馬  一線孤牽上水船
   </p>
<p class="MsoPlainText" style="text-indent:24.0pt;">
    病久確知念佛好
    <span>
</span>
    魔多反使道心堅  
    迷雲障霧重重過  瞥見澄潭月影圓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    坐閱空花又一年
    <span>
</span>
    唯期寡過厭談玄  
    每將妄習從心洗  漸覺佛聲逐念圓
   </p>
<p class="MsoPlainText" style="text-indent:24.0pt;">
    動靜相依清淨戒
    <span>
</span>
    根塵齊攝寶王禪  
    樂邦苦海歷然在  何去何從莫問天
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     今人粗窺唯識，便撥淨宗是非餘，鬥諍堅固，目睹現狀，慨然而已。
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    法門無量本圓通
    <span>
</span>
    那得分張矜異同  
    幾訐名言添教海  一聲佛號滿虛空
   </p>
<p class="MsoPlainText" style="text-indent:24.0pt;">
    西方要訣經疏在
    <span>
</span>
    東土嫡傳性相融  
    唯識何嘗輕淨土  慈恩莫忘舊宗風
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     經行
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    少壯俄頃老病侵
    <span>
</span>
    幾人未老惜分陰  
    樂邦路穩牽誰走  世道歧多聽自尋
   </p>
<p class="MsoPlainText" style="text-indent:24.0pt;">
    幸有一長唯念佛
    <span>
</span>
    了無可說且觀心  
    空堂叉手經行久  忘卻秋宵月滿林
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     家人晚課（六首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    鬧市聲中念佛堂
    <span>
</span>
    一家淨課晚琅琅  
    譚玄不學龐居士  自有蓮風四面香
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    般若菩提共一行
    <span>
</span>
    童嬰半解禮空王  
    大孫七歲嫻梵唄  也唱阿彌相好光
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    贊□引開六字經
    <span>
</span>
    蓮居記數最分明  
    輪珠百八徐徐轉  坐看兒孫繞佛行
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    聖解凡情不用消  洪名才舉海吞潮
    <span>
</span>
    自他三世何曾隔  萬億途程未是遙
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    魚磬聲聲淨客塵
    <span>
</span>
    聽時更比念時真  
    阿翁半世為奴僕  幸得彌陀作主人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    宗門回首袁宏道
    <span>
</span>
    儒教翻身彭二林  
    欲問風光在何許  虛空一片海潮音
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     幻余室幻語，運兒節錄第五卷，舉似省元禪師。頗蒙印可，題二偈，賦此報謝（五首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    工迥更耕岡光江
    <span>
</span>
    南無西方是故鄉  
    欲叩宗門問境界  翻嫌境界是文章
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    歧途歷遍足生繭
    <span>
</span>
    苦海回頭鬢已絲  
    薄有善根堪自信  樂邦路穩漸能知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    離念未能方念佛
    <span>
</span>
    是心是佛久無疑  
    全身已在含元殿  更把長安問向誰
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    縱能離念還須念  不念彌陀念阿誰
    <span>
</span>
    眾生無盡願無盡  念佛何嘗有已時
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    半生踏著一條路
    <span>
</span>
    夢話寫成幾句詩  
    拋向虛空誰印可  拈花笑倒老禪師
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     奈爾何（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不念彌陀念六趣
    <span>
</span>
    非歸淨土歸娑婆  
    兩條道路分明甚  背佛趨魔奈爾何
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此事本來也太奇
    <span>
</span>
    頓教一念越三祇  
    佛云難信誠難信  萬億人中一二知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     答任城靳艮齋居士（三十一首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    放下昔年舊葛藤
    <span>
</span>
    鈍根久不慕傳燈  
    尚餘一句彌陀在  萬法皆空愧未能
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    唯堪念佛兼持戒
    <span>
</span>
    根器如斯敢自欺  
    此是蓮居立腳處  和盤托出報君知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    塵根雖小法非小
    <span>
</span>
    直向西方路豈偏  
    六字真經含萬象  何來大小與偏圓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    公嫌念佛執心重
    <span>
</span>
    我恨執持尚未堅  
    千萬句能如一句  那時重與論偏圓
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    傳戒法師老慧明
    <span>
</span>
    教吳念佛意難傾  
    不施棒喝但無語  頗怪此翁太世情
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    無言即是三頓棒
    <span>
</span>
    覿面失機敢怨人  
    當日云何不知痛  只因習氣遍全身
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    多生習氣油中麵
    <span>
</span>
    一句彌陀暗室燈  
    照破無明從此始  宗風敬謝嶺南能
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    曾修止觀禮天台
    <span>
</span>
    枯坐經年解未開  
    那知三觀三摩地  都自一心一句來
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    觀即是能境是所
    <span>
</span>
    能所熾然妄豈除  
    舉體在纏遑說斷  從頭更作鈍功夫
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    地水火風悉是假
    <span>
</span>
    生老病死又成空  
    中道畢竟在何處  一句彌陀空假中
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復遇禪師號省元
    <span>
</span>
    堅云念佛勝參禪  
    馳求我更尋方便  念久原來在佛邊
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    真言宗遇白尊者
    <span>
</span>
    灌頂曾傳六字明  
    顯密圓通佛一句  千潭月朗水同清
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    攝禪歸淨從來有
    <span>
</span>
    離佛談心未始聞  
    百千經論分明在  早已從頭說與君
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    君觀真如論三昧
    <span>
</span>
    我甘老實依蓮池  
    有愁莫向無愁說  除卻阿彌總不知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    念念洪名大圓鏡
    <span>
</span>
    聲聲佛號水清珠  
    無量壽光體相用  更于何處見真如
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    千聖齊臨遮不住
    <span>
</span>
    萬牛共挽豈回頭  
    虛空縱令有時盡  我此持名永未休
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    直趨無上菩提路
    <span>
</span>
    破釜沉舟自主張  
    我有願王作法鎧  饒他棒折愈生光
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    宗乘教海兩汪洋
    <span>
</span>
    那有功夫論短長  
    八教五宗吞一口  持名而外更何商
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    能知怯弱勝輕狂
    <span>
</span>
    願切行專鐵變鋼  
    莫負淨宗真法乳  梁唐兩譯細參詳
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    君已見性稱斷縛
    <span>
</span>
    我猶學地作功夫  
    境界相懸難湊泊  何堪依樣畫葫蘆
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    三量齊彰說非量
    <span>
</span>
    繩本全麻認作蛇  
    不是葫蘆不肯畫  畫成早已變冬瓜
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    敢把冬瓜印自己
    <span>
</span>
    未聞佛法作人情  
    欲將不肯酬高誼  沖口彌陀又一聲
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    都攝六根學勢至
    <span>
</span>
    返聞自性奉觀音  
    此真我佛異方便  向上一機莫漫尋
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    能念心外別無佛
    <span>
</span>
    所念佛外豈有心  
    直指單傳無過此  莫將落葉作黃金
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是心平等無高下
    <span>
</span>
    徑路修行有易難  
    蟻子上山帆順水  如何并作一般看
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    斯世無如我敬公
    <span>
</span>
    相期自不與時同  
    年來頗抱杞人慮  第一嚴防豁達空
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    公垂耳順我知非
    <span>
</span>
    駒隙晨光恨熹微  
    欲仿匡山邀伴侶  可憐眼底故人稀
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此事豈容再蹉跎
    <span>
</span>
    快哉一語抵長歌  
    若要不墜蹉跎路  只有彌陀念得多
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    濁世相期與相愛
    <span>
</span>
    明公而外更何人  
    佛恩難報各珍重  誓向今生度此身
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    若人專念彌陀佛
    <span>
</span>
    是名無上深妙禪  
    真傳教內分明在  教外何須慕別傳
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    敢詡金剛不退心
    <span>
</span>
    難將片語昧前因  
    這重公案誰拈卻  問取蓮花國堣H
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     卜居示兒（四首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    槐西老屋氣清疏
    <span>
</span>
    十載播遷暫此居  
    淨掃廳軒先供佛  旁開畦圃為栽蔬
   </p>
<p class="MsoPlainText" style="text-indent:24.0pt;">
    漸無廣廈庇寒畯
    <span>
</span>
    頗願佳兒讀父書  
    福地須從心地卜  祥光每集德人廬
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    阿翁笑比石頭頑
    <span>
</span>
    恥效兒童說苦酸  
    五十家居三四載  半生哀樂萬千端
   </p>
<p class="MsoPlainText" style="text-indent:24.0pt;">
    但聞王謝淪佣保
    <span>
</span>
    幾見庭柯集鳳鸞  
    客邸幸能蔽風雨  不堪南望水天寒
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    懶從秦燼問渠園
    <span>
</span>
    海市乾城久等觀  
    究竟堅牢唯佛土  往時遷執誤儒冠
   </p>
<p class="MsoPlainText" style="text-indent:24.0pt;">
    老懷漸覺災涼少
    <span>
</span>
    汝輩勿忘世路艱  
    陋巷可居人莫陋  眼中宮闕幾興殘
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    了緣未易且隨緣
    <span>
</span>
    借境觀心境自寬  
    過眼暫時分好醜  到頭半點不相干
   </p>
<p class="MsoPlainText" style="text-indent:24.0pt;">
    蒲團坐破乾坤小
    <span>
</span>
    佛號持純妄念單  
    剎那詩魔妨淨課  應知結習斷除難
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     贈某居士（十六首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    如何習淨又吟哦
    <span>
</span>
    從古詩人妄想多  
    珍重餘光多念佛  更莫平地起風波
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    若問如何出愛河
    <span>
</span>
    只有彌陀念得多  
    念熟方能登樂土  倘生不免墮娑婆
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    誤人第一是多疑
    <span>
</span>
    疑網纏心不易知  
    勘破疑魔勤念佛  功純自有佛加持
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    疑能生苦苦生疑
    <span>
</span>
    咬定牙關念阿彌  
    念得疑情連蒂斷  到此方知我是誰
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    泥牛入海隨波散
    <span>
</span>
    在冶良金色更光  
    道力須從境上煉  不是閑話說一場
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    宇宙生死大疑團
    <span>
</span>
    其餘枝葉總無干  
    若從枝葉疑將去  欲破疑根事恐難
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    心地常飛六月雪
    <span>
</span>
    火內方開五色蓮  
    子細思量無別術  單提一念要勤專
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    捨身不難捨念難
    <span>
</span>
    此是學人第一關  
    欲乘寶筏渡苦海  切莫尋常被眼瞞
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    念佛不難斷疑難
    <span>
</span>
    疑根便是鐵圍山  
    此關不破終成誤  甘露每同毒藥看
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    道人須學石頭頑
    <span>
</span>
    那有功夫說苦酸  
    煉得此心頑似鐵  風吹雨打不相干
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    全身是夢何須說
    <span>
</span>
    執夢為真更笑人  
    般般過去都成夢  只有當前一句真
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    疑心淨盡見真心
    <span>
</span>
    凡聖良田一念分  
    全在功夫綿密處  非關慧解與多聞
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    正念堅持即是慧
    <span>
</span>
    思量卜度轉成痴  
    掃除自己閑枝葉  除卻阿彌百不知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    病根深處無須諱
    <span>
</span>
    肯念彌陀已得醫  
    萬行莊嚴勤警惕  念頭才起願王知
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    生處熟時熟自生
    <span>
</span>
    熟來一念也相應  
    但肯勤添灶下火  何須過慮釜中冰
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    無心始可登覺路
    <span>
</span>
    有口只宜念彌陀  
    佛號萬千猶患少  世緣半句已嫌多
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     飛月蓮觀
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一字含千埋
    <span>
</span>
    圓明萬象賅  
    息風通覺路  心水潤華台
   </p>
<p class="MsoPlainText" style="text-indent:24.0pt;">
    皓月孤懸處
    <span>
</span>
    紅蓮八葉開  
    果能觀自在  即得見如來
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     阿字觀
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一念相應際
    <span>
</span>
    光明顯自心  
    頓嚴身口意  泯絕去來今
   </p>
<p class="MsoPlainText" style="text-indent:24.0pt;">
    字是無生曲
    <span>
</span>
    聲傳劫外音  
    法門元不二  總攝佛蓮金
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     念佛聲
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    簷際椿杉次第青
    <span>
</span>
    今春首度到階庭  
    鄰家笑語遙相顧  常聽此翁念佛聲
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     學法（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    佛法貴精不貴多
    <span>
</span>
    洪濤萬里一帆過  
    竹頭木屑空飄泊  不解成舟難渡河
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    佛法貴精不貴多
    <span>
</span>
    也應多媦s搜羅  
    剝蕉釀蜜絲抽繭  杵欲成針須耐磨
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     神珠
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    我有神珠曠代珍
    <span>
</span>
    光明四徹照迷津  
    兒童不識珠無價  只好隨緣舉似人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     會校無量壽經粗竣敬題二偈（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    傳譯獨多來最先
    <span>
</span>
    五年讀校亦前緣  
    慈尊加被成斯本  遍放神光照大千
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此是淨宗第一經
    <span>
</span>
    詳賅圓頓括三乘  
    若非夙植福兼慧  雖欲暫聞亦不能
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a03">
</a>
<span style="color:#333399">
     淨語下卷
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span style="color:#333399">
     香贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    戒定真香
    <span>
</span>
    虔誠修供養  
    普令聞熏  善根皆增上
   </p>
<p class="MsoPlainText" style="text-indent:24.0pt;">
    香氣心光
    <span>
</span>
    悉遍滿十方  
    誠感佛慈  加護琣N祥
   </p>
<p class="MsoPlainText" style="text-indent:24.0pt;">
    南無香雲蓋菩薩摩訶薩（三稱）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     釋迦佛贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    釋迦尊
    <span>
</span>
    號覺皇    覺行圓滿難量  娑婆業海作舟航
   </p>
<p class="MsoPlainText" style="text-indent:24.0pt;">
    轉法輪
    <span>
</span>
    開寶藏    九界導師人天仰  破妄顯示真常
   </p>
<p class="MsoPlainText" style="text-indent:24.0pt;">
    諸佛稱贊遍十方
    <span>
</span>
    徑路指樂邦  
    大恩大德不可忘
   </p>
<p class="MsoPlainText" style="text-indent:24.0pt;">
    惟有勤宣揚
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     長壽佛贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    無量壽
    <span>
</span>
    甘露王    威德願力難量  洪名虔稱消災障
   </p>
<p class="MsoPlainText" style="text-indent:24.0pt;">
    化火宅
    <span>
</span>
    為清涼    菩提心中接佛光  福慧善根自長
   </p>
<p class="MsoPlainText" style="text-indent:24.0pt;">
    一向專念莫徬徨
    <span>
</span>
    勤熏戒定香  
    信願行三是資糧
   </p>
<p class="MsoPlainText" style="text-indent:24.0pt;">
    苦海得慈航
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀世音菩薩贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    觀世音
    <span>
</span>
    聖中尊    大悲願力宏深  廣度群生出苦輪
   </p>
<p class="MsoPlainText" style="text-indent:24.0pt;">
    證圓通
    <span>
</span>
    伏聞熏    稱名無剎不現身  循聲妙應普門
   </p>
<p class="MsoPlainText" style="text-indent:24.0pt;">
    常念消罪滅貪嗔
    <span>
</span>
    全憑信念真  
    潭清風定月始臨
   </p>
<p class="MsoPlainText" style="text-indent:24.0pt;">
    靈感在自心
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     大勢至菩薩贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    大勢至
    <span>
</span>
    淨宗尊    特倡念佛法門  西方三聖為等倫
   </p>
<p class="MsoPlainText" style="text-indent:24.0pt;">
    主彌陀
    <span>
</span>
    伴觀音    智光常護念佛人  震伏一切魔軍
   </p>
<p class="MsoPlainText" style="text-indent:24.0pt;">
    淨念相繼攝六根
    <span>
</span>
    果覺為因心  
    橫超三界妙難論
   </p>
<p class="MsoPlainText" style="text-indent:24.0pt;">
    宏法報佛恩
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     地藏王菩薩贊
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    菩薩尊
    <span>
</span>
    地藏王    大願大力難量  金錫寶珠莊嚴相
   </p>
<p class="MsoPlainText" style="text-indent:24.0pt;">
    拔惡苦
    <span>
</span>
    利冥陽    果海逆流悲願強  弘誓普救十方
   </p>
<p class="MsoPlainText" style="text-indent:24.0pt;">
    歸命懺悔免災殃
    <span>
</span>
    慧日消嚴霜  
    心若空時罪亦亡
   </p>
<p class="MsoPlainText" style="text-indent:24.0pt;">
    離苦往樂邦
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     長壽懺五時回向頌（五首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第一時
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    梵唄音聲
    <span>
</span>
    和雅肅靜  
    清暢哀亮表至誠  諸佛為證明
   </p>
<p class="MsoPlainText" style="text-indent:24.0pt;">
    聲遍法界
    <span>
</span>
    普利諸有情
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第二時
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    如來世尊
    <span>
</span>
    眾聖中王  
    分身濟物現道場  天人咸歸仰
   </p>
<p class="MsoPlainText" style="text-indent:24.0pt;">
    慈悲願力
    <span>
</span>
    攝化遍十方
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第三時
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    能知慚愧
    <span>
</span>
    即是善根  
    願切行專在信深  業淨須功純
   </p>
<p class="MsoPlainText" style="text-indent:24.0pt;">
    破妄顯真
    <span>
</span>
    決定出迷津
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第四時
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    業海茫茫
    <span>
</span>
    苦惱無量  
    惟憑佛法作津梁  攝入如來藏
   </p>
<p class="MsoPlainText" style="text-indent:24.0pt;">
    破除三障
    <span>
</span>
    同仰智慧光
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第五時
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    寶王三昧
    <span>
</span>
    禮懺道場  
    功德殊勝妙難量  滅罪消災障
   </p>
<p class="MsoPlainText" style="text-indent:24.0pt;">
    福壽增長
    <span>
</span>
    六時琣N祥
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     佛光三昧頌
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    阿彌陀佛大圓鏡
    <span>
</span>
    無量壽光體相用  
    我在光中念彌陀  字字光明從口出
   </p>
<p class="MsoPlainText" style="text-indent:24.0pt;">
    光化甘露灌我頂
    <span>
</span>
    隨聲遍透諸毛孔  
    一一毛孔又放光  身心融現光明幢
   </p>
<p class="MsoPlainText" style="text-indent:24.0pt;">
    光明即是如來藏
    <span>
</span>
    圓周法界含萬象  
    一真無妄絕名言  只以此光宣妙法
   </p>
<p class="MsoPlainText" style="text-indent:24.0pt;">
    是法即是此光明
    <span>
</span>
    不離是光說此法  
    無邊無礙無等光  智慧常照清淨光
   </p>
<p class="MsoPlainText" style="text-indent:24.0pt;">
    歡喜解脫安隱光
    <span>
</span>
    超日月光難思光  
    有緣幸遇此光者  垢滅善生得解脫
   </p>
<p class="MsoPlainText" style="text-indent:24.0pt;">
    稱名時即遇光時
    <span>
</span>
    珍重此時莫空過  
    性修不二無先後  始覺究竟即本覺
   </p>
<p class="MsoPlainText" style="text-indent:24.0pt;">
    一燈照破千年暗
    <span>
</span>
    佛聲不斷光不斷  
    不動不搖不分別  佛我聲光成一片
   </p>
<p class="MsoPlainText" style="text-indent:24.0pt;">
    此事非難亦非易
    <span>
</span>
    唯在信深行得至  
    千佛光稱無量壽  諸祖燈傳西來意
   </p>
<p class="MsoPlainText" style="text-indent:24.0pt;">
    一法統攝一切法
    <span>
</span>
    顯密禪淨何曾二  
    承佛慈力如是說  摩訶般若波羅密
   </p>
<p class="MsoPlainText" style="text-indent:24.0pt;">
    假使鐵輪頂上旋
    <span>
</span>
    定慧圓明終不失  
    願此妙光被含識  破暗除苦超惡趣
   </p>
<p class="MsoPlainText" style="text-indent:24.0pt;">
    贊佛贊法贊光明
    <span>
</span>
    方便助顯第一義  
    回向無量光佛剎  普願同登歡喜地
   </p>
<p class="MsoPlainText" style="text-indent:24.0pt;">
    諸佛秘密甚深法
    <span>
</span>
    曠劫修行今乃得  
    若人開明此法門  一切諸佛皆隨喜
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     淨宗徑（二首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    有大善根智慧
    <span>
</span>
    始願念佛往生
   </p>
<p class="MsoPlainText" style="text-indent:24.0pt;">
    定要極樂現前
    <span>
</span>
    堅持萬德洪名
   </p>
<p class="MsoPlainText" style="text-indent:24.0pt;">
    由他妄想紛擾
    <span>
</span>
    我只字句分明
   </p>
<p class="MsoPlainText" style="text-indent:24.0pt;">
    最忌矜躁卜度
    <span>
</span>
    但期自矢精誠
   </p>
<p class="MsoPlainText" style="text-indent:24.0pt;">
    泯絕人我知見
    <span>
</span>
    專顧正念直行
   </p>
<p class="MsoPlainText" style="text-indent:24.0pt;">
    樹喧每因風起
    <span>
</span>
    月現都為波清
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一句六字真經
    <span>
</span>
    循環莫教暫停
   </p>
<p class="MsoPlainText" style="text-indent:24.0pt;">
    無論苦樂動靜
    <span>
</span>
    耳邊歷歷佛聲
   </p>
<p class="MsoPlainText" style="text-indent:24.0pt;">
    防被境緣牽轉
    <span>
</span>
    如護生鳥風燈
   </p>
<p class="MsoPlainText" style="text-indent:24.0pt;">
    分別即是魔網
    <span>
</span>
    菩提不染凡情
   </p>
<p class="MsoPlainText" style="text-indent:24.0pt;">
    從容綿密做去
    <span>
</span>
    功純念念圓成
   </p>
<p class="MsoPlainText" style="text-indent:24.0pt;">
    此乃徑中捷徑
    <span>
</span>
    何須更覓途程
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     專勤堅久偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    萬德洪名
    <span>
</span>
    牢牢把守  
    心不離佛  佛不離口
   </p>
<p class="MsoPlainText" style="text-indent:24.0pt;">
    行住坐臥
    <span>
</span>
    珠不離手  
    句句懇切  字字不苟
   </p>
<p class="MsoPlainText" style="text-indent:24.0pt;">
    唯專唯勤
    <span>
</span>
    必堅必久  
    聲滿天地  光涵星斗
   </p>
<p class="MsoPlainText" style="text-indent:24.0pt;">
    獨修良佳
    <span>
</span>
    勿強人偶  
    勿背良師  勿近惡友
   </p>
<p class="MsoPlainText" style="text-indent:24.0pt;">
    理辨邪正
    <span>
</span>
    言少藏否  
    善皆可法  何問誰某
   </p>
<p class="MsoPlainText" style="text-indent:24.0pt;">
    恩怨紛紜
    <span>
</span>
    等是空花  
    夢中說夢  何分好醜
   </p>
<p class="MsoPlainText" style="text-indent:24.0pt;">
    世間萬事
    <span>
</span>
    甘讓人先  
    信願持名  決不落後
   </p>
<p class="MsoPlainText" style="text-indent:24.0pt;">
    果能心口
    <span>
</span>
    字字相應  
    淨宗功夫  十得八九
   </p>
<p class="MsoPlainText" style="text-indent:24.0pt;">
    果能念到
    <span>
</span>
    心境如一  
    方知真空  不離妙有
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     光明百字箴
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    佛光灌我頂
    <span>
</span>
    甘露遍我體  
    頭臂胸脅腰  股脛達足底
   </p>
<p class="MsoPlainText" style="text-indent:24.0pt;">
    外皮膚毛孔
    <span>
</span>
    內臟腑骨髓  
    一被甘露明  垢障悉除已
   </p>
<p class="MsoPlainText" style="text-indent:24.0pt;">
    冤對鬼神煞
    <span>
</span>
    惡報凶災劫  
    病苦與魔惱  從此永消滅
   </p>
<p class="MsoPlainText" style="text-indent:24.0pt;">
    正念常現前
    <span>
</span>
    更莫造新業  
    身心頓清淨  熒若硫璃瓶
   </p>
<p class="MsoPlainText" style="text-indent:24.0pt;">
    善根時時長
    <span>
</span>
    福德智慧增  
    信心日堅固  靈感妙難思
   </p>
<p class="MsoPlainText" style="text-indent:24.0pt;">
    莫忘四弘誓
    <span>
</span>
    自有佛加持
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     冬夜讀道德陰符，參同悟真，漫說一偈。
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    致虛極
    <span>
</span>
    安靜篤  
    禽在氣  機在目  三五一  圓中土
   </p>
<p class="MsoPlainText" style="text-indent:24.0pt;">
    養以文
    <span>
</span>
    克以武  
    約身心  歸一處  法雖權  導初步
   </p>
<p class="MsoPlainText" style="text-indent:24.0pt;">
    真玄關
    <span>
</span>
    無所住  
    念頭上  見工夫  稱洪名  主中主
   </p>
<p class="MsoPlainText" style="text-indent:24.0pt;">
    一切法
    <span>
</span>
    只為輔  
    句分明  字清楚  不間斷  不模糊
   </p>
<p class="MsoPlainText" style="text-indent:24.0pt;">
    禪淨密
    <span>
</span>
    攝一句  
    千萬劫  難遭遇  迷即凡  悟即佛
   </p>
<p class="MsoPlainText" style="text-indent:24.0pt;">
    忘是迷
    <span>
</span>
    念是悟  
    宜自珍  莫蹉誤  直念去  在覺路
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     佛歡喜日課餘偶說
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    念佛即是自心現
    <span>
</span>
    迷時不念悟始念
   </p>
<p class="MsoPlainText" style="text-indent:24.0pt;">
    迷即眾生悟即佛
    <span>
</span>
    不念是迷念是悟
   </p>
<p class="MsoPlainText" style="text-indent:24.0pt;">
    無心外佛為所念
    <span>
</span>
    無佛外心能念佛
   </p>
<p class="MsoPlainText" style="text-indent:24.0pt;">
    彌陀教我念彌陀
    <span>
</span>
    最極圓頓了義語
   </p>
<p class="MsoPlainText" style="text-indent:24.0pt;">
    不念過去與未來
    <span>
</span>
    專念當前這一句
   </p>
<p class="MsoPlainText" style="text-indent:24.0pt;">
    靈光獨耀脫根塵
    <span>
</span>
    念念無生念念佛
   </p>
<p class="MsoPlainText" style="text-indent:24.0pt;">
    一門超出妙莊嚴
    <span>
</span>
    萬法歸元無二路
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     迦陵音
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    道場魚磬軍中令
    <span>
</span>
    號令不明眾難定
   </p>
<p class="MsoPlainText" style="text-indent:24.0pt;">
    三昧欲修普賢行
    <span>
</span>
    首在如法辨邪正
   </p>
<p class="MsoPlainText" style="text-indent:24.0pt;">
    散慢乖舛不相應
    <span>
</span>
    那得袖手託無諍
   </p>
<p class="MsoPlainText" style="text-indent:24.0pt;">
    先師當年教不佞
    <span>
</span>
    圓通先從耳根證
   </p>
<p class="MsoPlainText" style="text-indent:24.0pt;">
    六字四魚一聲磬
    <span>
</span>
    磬聲定與陀字并
   </p>
<p class="MsoPlainText" style="text-indent:24.0pt;">
    錯落模糊缺誠敬
    <span>
</span>
    初快後慢尤為病
   </p>
<p class="MsoPlainText" style="text-indent:24.0pt;">
    忌澀與燥及生硬
    <span>
</span>
    粗厲飄忽雜衛鄭
   </p>
<p class="MsoPlainText" style="text-indent:24.0pt;">
    佛號魚磬穩相稱
    <span>
</span>
    勻靜綿密心不競
   </p>
<p class="MsoPlainText" style="text-indent:24.0pt;">
    微妙和雅清而勁
    <span>
</span>
    不使一聲成餖飣
   </p>
<p class="MsoPlainText" style="text-indent:24.0pt;">
    浩浩源泉流莫罄
    <span>
</span>
    萬派朝宗歸一乘
   </p>
<p class="MsoPlainText" style="text-indent:24.0pt;">
    互融互攝以心聽
    <span>
</span>
    聽久轉凡能入聖
   </p>
<p class="MsoPlainText" style="text-indent:24.0pt;">
    聞薰聞修聞自性
    <span>
</span>
    一根還原諸根淨
   </p>
<p class="MsoPlainText" style="text-indent:24.0pt;">
    此是蓮宗真途徑
    <span>
</span>
    純以音聲續慧命
   </p>
<p class="MsoPlainText" style="text-indent:24.0pt;">
    統收八教無餘賸
    <span>
</span>
    唯佛與佛乃究竟
   </p>
<p class="MsoPlainText" style="text-indent:24.0pt;">
    渠園法會昔稱盛
    <span>
</span>
    吾師百日為尊證
   </p>
<p class="MsoPlainText" style="text-indent:24.0pt;">
    大眾齊聲心光迸
    <span>
</span>
    帝網千珠交相映
   </p>
<p class="MsoPlainText" style="text-indent:24.0pt;">
    不浮不沉不蹭蹬
    <span>
</span>
    愈準愈穩愈精瑩
   </p>
<p class="MsoPlainText" style="text-indent:24.0pt;">
    靈瑞屢臻咸稱慶
    <span>
</span>
    三月忘疲有餘興
   </p>
<p class="MsoPlainText" style="text-indent:24.0pt;">
    諸山雲集贊殊勝
    <span>
</span>
    皆緣魚磬得其柄
   </p>
<p class="MsoPlainText" style="text-indent:24.0pt;">
    如治國有賢執政
    <span>
</span>
    一法善用安萬姓
   </p>
<p class="MsoPlainText" style="text-indent:24.0pt;">
    每憶師訓慚且儆
    <span>
</span>
    卅年幸未墮坑井
   </p>
<p class="MsoPlainText" style="text-indent:24.0pt;">
    聊述所聞資借鏡
    <span>
</span>
    不審何人堪持贈
   </p>
<p class="MsoPlainText" style="text-indent:24.0pt;">
    頻年淨七忝領眾
    <span>
</span>
    蒲柳連番充梁棟
   </p>
<p class="MsoPlainText" style="text-indent:24.0pt;">
    恪守遺規何敢縱
    <span>
</span>
    妄念全憑音節控
   </p>
<p class="MsoPlainText" style="text-indent:24.0pt;">
    懇切聯貫無隙縫
    <span>
</span>
    務使字字不落空
   </p>
<p class="MsoPlainText" style="text-indent:24.0pt;">
    如習騎射學引鞚
    <span>
</span>
    心心向的期必中
   </p>
<p class="MsoPlainText" style="text-indent:24.0pt;">
    清暢哀亮忘伯仲
    <span>
</span>
    梵韻自然如鳴鳳
   </p>
<p class="MsoPlainText" style="text-indent:24.0pt;">
    要知節拍即妙用
    <span>
</span>
    神奧不與他宗共
   </p>
<p class="MsoPlainText" style="text-indent:24.0pt;">
    匡山建社迄唐宋
    <span>
</span>
    諸祖於此咸注重
   </p>
<p class="MsoPlainText" style="text-indent:24.0pt;">
    楗椎尚乖聲錯綜
    <span>
</span>
    頓教全堂入囂哄
   </p>
<p class="MsoPlainText" style="text-indent:24.0pt;">
    顛而不扶良足恫
    <span>
</span>
    佛法敢作人情送
   </p>
<p class="MsoPlainText" style="text-indent:24.0pt;">
    此次臨壇殊瞢瞢
    <span>
</span>
    愧未先期施磨礱
   </p>
<p class="MsoPlainText" style="text-indent:24.0pt;">
    躬冒譏嫌斥侍從
    <span>
</span>
    疏率不顧他人諷
   </p>
<p class="MsoPlainText" style="text-indent:24.0pt;">
    平素講席戒倥傯
    <span>
</span>
    何圖當機親入甕
   </p>
<p class="MsoPlainText" style="text-indent:24.0pt;">
    即時自覺已內訟
    <span>
</span>
    是雖小失良堪慟
   </p>
<p class="MsoPlainText" style="text-indent:24.0pt;">
    末法眾生慣欺哄
    <span>
</span>
    言論往往不由衷
   </p>
<p class="MsoPlainText" style="text-indent:24.0pt;">
    背則嘲譏面則頌
    <span>
</span>
    或復顢頇學籠統
   </p>
<p class="MsoPlainText" style="text-indent:24.0pt;">
    太息無人發其幪
    <span>
</span>
    興言及此心常痛
   </p>
<p class="MsoPlainText" style="text-indent:24.0pt;">
    李子護法誠且骾
    <span>
</span>
    為報佛恩不待請
   </p>
<p class="MsoPlainText" style="text-indent:24.0pt;">
    寓規於頌宛而冏
    <span>
</span>
    譬霜夜鐘叩以梃
   </p>
<p class="MsoPlainText" style="text-indent:24.0pt;">
    鏗然令人發深省
    <span>
</span>
    有過得聞竊自幸
   </p>
<p class="MsoPlainText" style="text-indent:24.0pt;">
    昌言未拜意先領
    <span>
</span>
    玆貺重於吾家鼎
   </p>
<p class="MsoPlainText" style="text-indent:24.0pt;">
    我亦借機陳概梗
    <span>
</span>
    如箭在弦錐脫穎
   </p>
<p class="MsoPlainText" style="text-indent:24.0pt;">
    直心相酬勿嫌耿
    <span>
</span>
    苦後微甘似飲茗
   </p>
<p class="MsoPlainText" style="text-indent:24.0pt;">
    弱冠習儒志頗猛
    <span>
</span>
    侃侃自將號英挺
   </p>
<p class="MsoPlainText" style="text-indent:24.0pt;">
    百城坐擁辨燕郢
    <span>
</span>
    心未能安空延頸
   </p>
<p class="MsoPlainText" style="text-indent:24.0pt;">
    中歲參禪驢窺井
    <span>
</span>
    狂來幾躡毗盧頂
   </p>
<p class="MsoPlainText" style="text-indent:24.0pt;">
    教乘算沙枉說餅
    <span>
</span>
    學密徒知希聖境
   </p>
<p class="MsoPlainText" style="text-indent:24.0pt;">
    習定修觀意強屏
    <span>
</span>
    坐沉死水弄光景
   </p>
<p class="MsoPlainText" style="text-indent:24.0pt;">
    向外馳求不得逞
    <span>
</span>
    臘味嘗透念冰冷
   </p>
<p class="MsoPlainText" style="text-indent:24.0pt;">
    苦海欲出無引綆
    <span>
</span>
    大經一捲遇救艇
   </p>
<p class="MsoPlainText" style="text-indent:24.0pt;">
    踏遍天涯空馳騁
    <span>
</span>
    回頭那知金在礦
   </p>
<p class="MsoPlainText" style="text-indent:24.0pt;">
    從此心燈常炯炯
    <span>
</span>
    宛似初月升東嶺
   </p>
<p class="MsoPlainText" style="text-indent:24.0pt;">
    追憶前塵如夢影
    <span>
</span>
    夢中說夢夢未醒
   </p>
<p class="MsoPlainText" style="text-indent:24.0pt;">
    吁嗟乎淨宗易行不易懂
    <span>
</span>
    往昔窺天恃一孔
   </p>
<p class="MsoPlainText" style="text-indent:24.0pt;">
    究理漸深漆破桶
    <span>
</span>
    乃知萬法此其總
   </p>
<p class="MsoPlainText" style="text-indent:24.0pt;">
    如貧得寶喜欲踊
    <span>
</span>
    撫臂勿失手堅捧
   </p>
<p class="MsoPlainText" style="text-indent:24.0pt;">
    夙世微善薰成種
    <span>
</span>
    鳥將出籠丹化汞
   </p>
<p class="MsoPlainText" style="text-indent:24.0pt;">
    敢云八風吹不動
    <span>
</span>
    念玆在玆口常唪
   </p>
<p class="MsoPlainText" style="text-indent:24.0pt;">
    君不見學道每為邪見壅
    <span>
</span>
    正知未開信難鞏
   </p>
<p class="MsoPlainText" style="text-indent:24.0pt;">
    瞎馬夜騎不知恐
    <span>
</span>
    高低坑坎隨人踵
   </p>
<p class="MsoPlainText" style="text-indent:24.0pt;">
    門戶分張誰作俑
    <span>
</span>
    摸象捫燭辯蜀隴
   </p>
<p class="MsoPlainText" style="text-indent:24.0pt;">
    黑白淆亂趨承奉
    <span>
</span>
    直筆今世少南董
   </p>
<p class="MsoPlainText" style="text-indent:24.0pt;">
    試登高原望邱壟
    <span>
</span>
    朋舊墓木半已拱
   </p>
<p class="MsoPlainText" style="text-indent:24.0pt;">
    逝波殘照令人竦
    <span>
</span>
    四恩未報淚欲涌
   </p>
<p class="MsoPlainText" style="text-indent:24.0pt;">
    自問猶堪賈餘勇
    <span>
</span>
    從明得明眼不矇
   </p>
<p class="MsoPlainText" style="text-indent:24.0pt;">
    一門深入絕繁冗
    <span>
</span>
    那有餘閑爭榮寵
   </p>
<p class="MsoPlainText" style="text-indent:24.0pt;">
    況今滿目見災眚
    <span>
</span>
    濁世滔滔喪彝秉
   </p>
<p class="MsoPlainText" style="text-indent:24.0pt;">
    欲海橫流捲滄溟
    <span>
</span>
    挽瀾迴狂孰可憑
   </p>
<p class="MsoPlainText" style="text-indent:24.0pt;">
    炎涼奔逐觀優孟
    <span>
</span>
    貪嗔驅使忘其脛
   </p>
<p class="MsoPlainText" style="text-indent:24.0pt;">
    欲得世界真甯靖
    <span>
</span>
    須從人心先調整
   </p>
<p class="MsoPlainText" style="text-indent:24.0pt;">
    此論久蓄意未逞
    <span>
</span>
    一吐快如骨去鯁
   </p>
<p class="MsoPlainText" style="text-indent:24.0pt;">
    感君直諒泯畦町
    <span>
</span>
    報以芻蕘語多哽
   </p>
<p class="MsoPlainText" style="text-indent:24.0pt;">
    生鳥風燈各惕警
    <span>
</span>
    暫爾失念魔來詗
   </p>
<p class="MsoPlainText" style="text-indent:24.0pt;">
    身口意三相涵泳
    <span>
</span>
    煉之以動養以靜
   </p>
<p class="MsoPlainText" style="text-indent:24.0pt;">
    信深願切勤且永
    <span>
</span>
    自然成片如釘錠
   </p>
<p class="MsoPlainText" style="text-indent:24.0pt;">
    甘露滌盡無明酩
    <span>
</span>
    蓮胎日長出泥濘
   </p>
<p class="MsoPlainText" style="text-indent:24.0pt;">
    法門無量雖平等
    <span>
</span>
    如說行者乃得拯
   </p>
<p class="MsoPlainText" style="text-indent:24.0pt;">
    他年花開彈指頃
    <span>
</span>
    十萬億程元非迥
   </p>
<p class="MsoPlainText" style="text-indent:24.0pt;">
    噫嘻乎專修貴如衣尚褧
    <span>
</span>
    千言何又信口詠
   </p>
<p class="MsoPlainText" style="text-indent:24.0pt;">
    即令字字皆中肯
    <span>
</span>
    轉眼陳跡等破甑
   </p>
<p class="MsoPlainText" style="text-indent:24.0pt;">
    始知結習堅似珽
    <span>
</span>
    擲筆爽然良自憬
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     在極樂庵念佛道場作（四首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    念佛最忌
    <span>
</span>
    精神渙散  
    字句模糊  先快後慢
   </p>
<p class="MsoPlainText" style="text-indent:24.0pt;">
    既無音節
    <span>
</span>
    又不聯貫  
    心不應口  聲不攝念
   </p>
<p class="MsoPlainText" style="text-indent:24.0pt;">
    輕忽養識
    <span>
</span>
    古德所嘆  
    如此念法  永難成片
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    聲和韻穩
    <span>
</span>
    字正音圓  
    懇切綿密  沉著安閑
   </p>
<p class="MsoPlainText" style="text-indent:24.0pt;">
    聲合乎心
    <span>
</span>
    心應乎聲  
    心聲相依  妄念自清
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    佛號如珠
    <span>
</span>
    念頭如線  
    分則各離  合則成串
   </p>
<p class="MsoPlainText" style="text-indent:24.0pt;">
    心不離佛
    <span>
</span>
    口不離念  
    如線貫珠  相繼不斷
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    未能一心
    <span>
</span>
    先求專念  
    未能不亂  先學成片
   </p>
<p class="MsoPlainText" style="text-indent:24.0pt;">
    真勤真專
    <span>
</span>
    功效自見  
    無須問人  還請自驗
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     聽佛軒記
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    法門無量
    <span>
</span>
    要在明心  
    功高易進  無如念佛
   </p>
<p class="MsoPlainText" style="text-indent:24.0pt;">
    此方真教體
    <span>
</span>
    清淨在音聞
   </p>
<p class="MsoPlainText" style="text-indent:24.0pt;">
    欲成三昧
    <span>
</span>
    先修耳根  
    一切時中  佛號歷然
   </p>
<p class="MsoPlainText" style="text-indent:24.0pt;">
    聲不越竅
    <span>
</span>
    耳聽常滿  
    隨緣自在  聞性內熏
   </p>
<p class="MsoPlainText" style="text-indent:24.0pt;">
    思專想寂
    <span>
</span>
    滯情融朗  
    佛是本覺  念是始覺
   </p>
<p class="MsoPlainText" style="text-indent:24.0pt;">
    以念啟聞
    <span>
</span>
    以聞修念  
    聞即是念  念成於聞
   </p>
<p class="MsoPlainText" style="text-indent:24.0pt;">
    有念必聞
    <span>
</span>
    無聞非念  
    有念念息  無聞聞盡
   </p>
<p class="MsoPlainText" style="text-indent:24.0pt;">
    從聞入流
    <span>
</span>
    返聞自性  
    但能聲聲  喚醒自己
   </p>
<p class="MsoPlainText" style="text-indent:24.0pt;">
    即是念念常覺
    <span>
</span>
    但能不隨顛倒  
    即是翻破無明
   </p>
<p class="MsoPlainText" style="text-indent:24.0pt;">
    初則背塵向覺
    <span>
</span>
    繼則始覺合本
   </p>
<p class="MsoPlainText" style="text-indent:24.0pt;">
    久則始本相泯
    <span>
</span>
    自然能所兩忘
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     直念去
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    彌陀教我念彌陀
    <span>
</span>
    口念彌陀聽彌陀
   </p>
<p class="MsoPlainText" style="text-indent:24.0pt;">
    彌陀彌陀直念去
    <span>
</span>
    原來彌陀念彌陀
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     晝夜念佛道場中率成三偈供養大眾（三首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    只此一句佛
    <span>
</span>
    儼然六字經  
    一佛圓萬德  六字括三乘
   </p>
<p class="MsoPlainText" style="text-indent:24.0pt;">
    善信齊力念
    <span>
</span>
    名號同口稱  
    譬彼百川水  浩浩赴滄溟
   </p>
<p class="MsoPlainText" style="text-indent:24.0pt;">
    香花遍莊嚴
    <span>
</span>
    觸境信願增  
    眾籟悉沈寂  魚磬相間鳴
   </p>
<p class="MsoPlainText" style="text-indent:24.0pt;">
    魚叩涂毒鼓
    <span>
</span>
    磬吱當風鈴  
    梵音獅子絃  贊唄雲中笙
   </p>
<p class="MsoPlainText" style="text-indent:24.0pt;">
    微妙而和雅
    <span>
</span>
    哀亮暢以清  
    此方真教體  大要在心聽
   </p>
<p class="MsoPlainText" style="text-indent:24.0pt;">
    心月孤圓處
    <span>
</span>
    光涵萬點星  
    互映帝網珠  同然無盡燈
   </p>
<p class="MsoPlainText" style="text-indent:24.0pt;">
    返聞聞自性
    <span>
</span>
    千慮一時澄  
    如貯摩尼寶  映澈琉璃瓶
   </p>
<p class="MsoPlainText" style="text-indent:24.0pt;">
    何須問靈感　但期矢精誠
    <span>
</span>
    龍天普護持  
    有若影隨形
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    心光遍法界
    <span>
</span>
    佛聲滿虛空  
    我在佛光內  佛現我心中
   </p>
<p class="MsoPlainText" style="text-indent:24.0pt;">
    自他何曾隔
    <span>
</span>
    顯密本圓通  
    橫既賅八教  頓復攝五宗
   </p>
<p class="MsoPlainText" style="text-indent:24.0pt;">
    破暗憑慧日
    <span>
</span>
    開慧仗息風  
    風大托慈力  掃蕩魔惱叢
   </p>
<p class="MsoPlainText" style="text-indent:24.0pt;">
    慧日何以朗
    <span>
</span>
    持名莫暫慵  
    甚深難信法  自慶得遭逢
   </p>
<p class="MsoPlainText" style="text-indent:24.0pt;">
    行住坐臥處
    <span>
</span>
    精勤用專功  
    泯然絕能所  生佛根本同
   </p>
<p class="MsoPlainText" style="text-indent:24.0pt;">
    種種差別見
    <span>
</span>
    都向一念融  
    不必參是誰  此即主人翁
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     其三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    既念彌陀號
    <span>
</span>
    當行如來行  
    一覺一切覺  一成一切成
   </p>
<p class="MsoPlainText" style="text-indent:24.0pt;">
    一念一切念
    <span>
</span>
    一聲一切聲  
    根境元不二  自喚自己醒
   </p>
<p class="MsoPlainText" style="text-indent:24.0pt;">
    聲字皆實相
    <span>
</span>
    同呼同時讌  
    心淨佛土淨  心平世界平
   </p>
<p class="MsoPlainText" style="text-indent:24.0pt;">
    願將功德海
    <span>
</span>
    普潤諸有情  
    明濟眾厄難  消除三垢冥
   </p>
<p class="MsoPlainText" style="text-indent:24.0pt;">
    誓乘般若船
    <span>
</span>
    同向彼岸登  
    三尊齊加被  十方為證明
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     感懷（四首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    也曾人海試飛騰
    <span>
</span>
    筆繞春虹夢有稜  
    十載禪心空落莫  入魔入佛兩無能
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    入魔入佛兩無能
    <span>
</span>
    炯炯孤光冷逾冰  
    文字千秋供一唾  素心幸未負青燈
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    古音未寂虞暉閣
    <span>
</span>
    舊稿爭傳雲護樓  
    共對湖山天似漆  不堪風雨滿齊州
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    檢點韜鈐付逝波
    <span>
</span>
    喜聽清唄厭聞歌  
    空王不語天魔舞  滿眼蒼生奈爾何
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     深妙禪偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    有大福德始念佛
    <span>
</span>
    發菩提心修十善  
    佛說無上深妙禪　淺人當作淺法看
   </p>
<p class="MsoPlainText" style="text-indent:24.0pt;">
    四儀莊嚴三業淨
    <span>
</span>
    堅守重戒勿少犯  
    打破人我是非關  放下生平閑知見
   </p>
<p class="MsoPlainText" style="text-indent:24.0pt;">
    談玄說妙不相干
    <span>
</span>
    三字真傳老實念  
    只此即是長夜燈  苦海慈航斬魔劍
   </p>
<p class="MsoPlainText" style="text-indent:24.0pt;">
    要拔多劫生死根
    <span>
</span>
    直拼此身作呆漢  
    五宗八教一句收　切莫念外覓方便
   </p>
<p class="MsoPlainText" style="text-indent:24.0pt;">
    過緩過急同是病
    <span>
</span>
    強想一心心愈亂  
    志堅如鋼氣如綿  不間不雜自成片
   </p>
<p class="MsoPlainText" style="text-indent:24.0pt;">
    因心果佛互感應
    <span>
</span>
    根身器界潛轉換  
    煩惱未伏念不一  習氣不除佛不現
   </p>
<p class="MsoPlainText" style="text-indent:24.0pt;">
    千萬句如一句時
    <span>
</span>
    何愁不見彌陀面  
    此事非易亦非難  三昧全憑信行願
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     知苦
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    人必知苦方思出
    <span>
</span>
    苦緣不具豈能知  
    緣具不知乃真苦  能知即是善生時
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     題龔伯衡取士遺像
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    遺像在此
    <span>
</span>
    斯人何往  
    六十三年  夢幻影響
   </p>
<p class="MsoPlainText" style="text-indent:24.0pt;">
    一別八載
    <span>
</span>
    竟成永訣  
    佛法世諦  了無可說
   </p>
<p class="MsoPlainText" style="text-indent:24.0pt;">
    埋則如此
    <span>
</span>
    難遣者情  
    未能免俗  老汨為傾
   </p>
<p class="MsoPlainText" style="text-indent:24.0pt;">
    君昔曾參
    <span>
</span>
    誰字公案  
    請為拈出  從頭細看
   </p>
<p class="MsoPlainText" style="text-indent:24.0pt;">
    巍巍堂堂
    <span>
</span>
    現宰官身  
    君看是誰  孰幻孰真
   </p>
<p class="MsoPlainText" style="text-indent:24.0pt;">
    機緣一二
    <span>
</span>
    說與賢郎  
    普願大眾  回向西方
   </p>
<p class="MsoPlainText" style="text-indent:24.0pt;">
    元二之間
    <span>
</span>
    同官海岱  
    我號學禪  實居門外
   </p>
<p class="MsoPlainText" style="text-indent:24.0pt;">
    忽儒忽佛
    <span>
</span>
    泛而寡要  
    君已習宗  開口便道
   </p>
<p class="MsoPlainText" style="text-indent:24.0pt;">
    所最服膺
    <span>
</span>
    指月壇經  
    千七百則  有如瀉瓶
   </p>
<p class="MsoPlainText" style="text-indent:24.0pt;">
    我於爾時
    <span>
</span>
    嘿不置詞  
    如人飲水  冷暖自知
   </p>
<p class="MsoPlainText" style="text-indent:24.0pt;">
    君之契我
    <span>
</span>
    殆有夙因  
    片言可否  數日悲欣
   </p>
<p class="MsoPlainText" style="text-indent:24.0pt;">
    如切如磋
    <span>
</span>
    或官或紳  
    一和一介  不緇不磷
   </p>
<p class="MsoPlainText" style="text-indent:24.0pt;">
    又八九年
    <span>
</span>
    同薰戒香  
    淨因雖植  未辦資糧
   </p>
<p class="MsoPlainText" style="text-indent:24.0pt;">
    治績循良
    <span>
</span>
    龔遂黃霸  
    千秋事業  半生夢話
   </p>
<p class="MsoPlainText" style="text-indent:24.0pt;">
    乙丙之際
    <span>
</span>
    妖氛漫魯  
    萬姓倒懸  四民涂苦
   </p>
<p class="MsoPlainText" style="text-indent:24.0pt;">
    君已見機
    <span>
</span>
    解組來津  
    我亦去國  乘桴避秦
   </p>
<p class="MsoPlainText" style="text-indent:24.0pt;">
    野鶴倦飛
    <span>
</span>
    歸來海外  
    大難不死  彼此健在
   </p>
<p class="MsoPlainText" style="text-indent:24.0pt;">
    劫火正熾
    <span>
</span>
    比鄰天涯  
    故里既墟  四海無家
   </p>
<p class="MsoPlainText" style="text-indent:24.0pt;">
    宿業所招
    <span>
</span>
    何怨何尤  
    孰為是非  遑論恩仇
   </p>
<p class="MsoPlainText" style="text-indent:24.0pt;">
    逝波殘照
    <span>
</span>
    暮鼓晨鐘  
    處處相告  無常苦空
   </p>
<p class="MsoPlainText" style="text-indent:24.0pt;">
    金石書畫
    <span>
</span>
    性埋詞章  
    非究竟法  胥付汪洋
   </p>
<p class="MsoPlainText" style="text-indent:24.0pt;">
    閱盡滄桑
    <span>
</span>
    此心轉定  
    君禪如何  吾欲習淨
   </p>
<p class="MsoPlainText" style="text-indent:24.0pt;">
    君貌雖豐
    <span>
</span>
    神則非愉  
    我詢所苦  微俛而吁
   </p>
<p class="MsoPlainText" style="text-indent:24.0pt;">
    未幾我病
    <span>
</span>
    借病杜關  
    不用將心  強乞人安
   </p>
<p class="MsoPlainText" style="text-indent:24.0pt;">
    方其健壯
    <span>
</span>
    謂將有待  
    病苦既來  健壯難再
   </p>
<p class="MsoPlainText" style="text-indent:24.0pt;">
    多生病根
    <span>
</span>
    煩惱習氣  
    借此調伏  莫留餘地
   </p>
<p class="MsoPlainText" style="text-indent:24.0pt;">
    病是良師
    <span>
</span>
    身為苦本  
    此關不透  爭得法忍
   </p>
<p class="MsoPlainText" style="text-indent:24.0pt;">
    學佛三天
    <span>
</span>
    佛在眼前  
    學佛三年  佛在天邊
   </p>
<p class="MsoPlainText" style="text-indent:24.0pt;">
    乃知此事
    <span>
</span>
    非同兒戲  
    決難湊泊  不容思議
   </p>
<p class="MsoPlainText" style="text-indent:24.0pt;">
    情識卜度
    <span>
</span>
    氣魄承當  
    顢頇儱侗  非愚即狂
   </p>
<p class="MsoPlainText" style="text-indent:24.0pt;">
    發大慚愧
    <span>
</span>
    作鈍功夫  
    道味果親  世緣自疏
   </p>
<p class="MsoPlainText" style="text-indent:24.0pt;">
    心不離佛
    <span>
</span>
    珠不離手  
    苦樂動靜  佛不離口
   </p>
<p class="MsoPlainText" style="text-indent:24.0pt;">
    親朋交勸
    <span>
</span>
    謂我著魔  
    任人非笑  我志靡他
   </p>
<p class="MsoPlainText" style="text-indent:24.0pt;">
    船到中流
    <span>
</span>
    豈得休歇  
    心堅逾鋼  身輕似葉
   </p>
<p class="MsoPlainText" style="text-indent:24.0pt;">
    生老病苦
    <span>
</span>
    已備嘗矣  
    所未嘗者  僅餘一死
   </p>
<p class="MsoPlainText" style="text-indent:24.0pt;">
    如此而死
    <span>
</span>
    死勝尋常  
    願王為導  決往樂邦
   </p>
<p class="MsoPlainText" style="text-indent:24.0pt;">
    咬釘嚼鐵
    <span>
</span>
    願不少阻  
    大丈夫事  異小兒女
   </p>
<p class="MsoPlainText" style="text-indent:24.0pt;">
    甫晨已午
    <span>
</span>
    又見斜陽  
    一寸時光  一寸命光
   </p>
<p class="MsoPlainText" style="text-indent:24.0pt;">
    忙處欲閑
    <span>
</span>
    閑時須忙  
    末後一著  早自主張
   </p>
<p class="MsoPlainText" style="text-indent:24.0pt;">
    臥病三載
    <span>
</span>
    九死一生  
    了無所得  唯願持名
   </p>
<p class="MsoPlainText" style="text-indent:24.0pt;">
    乃知已往
    <span>
</span>
    說一說兩  
    隨人語言  不關痛癢
   </p>
<p class="MsoPlainText" style="text-indent:24.0pt;">
    不知淨者
    <span>
</span>
    由未識禪  
    果能識得  一念萬年
   </p>
<p class="MsoPlainText" style="text-indent:24.0pt;">
    參須真參
    <span>
</span>
    念須真念  
    一處非真  兩俱不算
   </p>
<p class="MsoPlainText" style="text-indent:24.0pt;">
    若說好聽
    <span>
</span>
    或圖好看  
    縱到驢年  難見佛面
   </p>
<p class="MsoPlainText" style="text-indent:24.0pt;">
    乃知此法
    <span>
</span>
    直捷簡易  
    至圓至頓  究竟了義
   </p>
<p class="MsoPlainText" style="text-indent:24.0pt;">
    橫該八教
    <span>
</span>
    統攝五宗  
    即心即境  非幡非風
   </p>
<p class="MsoPlainText" style="text-indent:24.0pt;">
    千經共指
    <span>
</span>
    萬善同歸  
    曲為中下  專接大機
   </p>
<p class="MsoPlainText" style="text-indent:24.0pt;">
    甘作呆漢
    <span>
</span>
    自安鈍根  
    萬阻千艱  幸入此門
   </p>
<p class="MsoPlainText" style="text-indent:24.0pt;">
    入得此門
    <span>
</span>
    方知歸路  
    歷遍天涯  未離故處
   </p>
<p class="MsoPlainText" style="text-indent:24.0pt;">
    到家不難
    <span>
</span>
    難於初步  
    強逞聰明  必歸自誤
   </p>
<p class="MsoPlainText" style="text-indent:24.0pt;">
    眼中故人
    <span>
</span>
    凋零盡矣  
    老病相望  唯吾與子
   </p>
<p class="MsoPlainText" style="text-indent:24.0pt;">
    原冀他年
    <span>
</span>
    一暢斯旨  
    我病漸瘳  君竟不起
   </p>
<p class="MsoPlainText" style="text-indent:24.0pt;">
    君昔參究
    <span>
</span>
    頗稱健者  
    話頭提撕  晝夜不舍
   </p>
<p class="MsoPlainText" style="text-indent:24.0pt;">
    已獲靜境
    <span>
</span>
    旋為物遷  
    殆古所謂  無淨有禪
   </p>
<p class="MsoPlainText" style="text-indent:24.0pt;">
    病苦來時
    <span>
</span>
    俱不得力  
    泛泛者流  寧不悚慄
   </p>
<p class="MsoPlainText" style="text-indent:24.0pt;">
    樂天晚年
    <span>
</span>
    專念彌陀  
    西方公據  徒傳東坡
   </p>
<p class="MsoPlainText" style="text-indent:24.0pt;">
    君於淨宗
    <span>
</span>
    亦具正信  
    未遑專修  不無遺恨
   </p>
<p class="MsoPlainText" style="text-indent:24.0pt;">
    昔年聚首
    <span>
</span>
    篤嗜吾文  
    不堪持贈  以此慰君
   </p>
<p class="MsoPlainText" style="text-indent:24.0pt;">
    之乎者也
    <span>
</span>
    久不復記  
    信口占來  非贊非偈
   </p>
<p class="MsoPlainText" style="text-indent:24.0pt;">
    不假雕琢
    <span>
</span>
    不涉諛妄  
    本來面目  平生直諒
   </p>
<p class="MsoPlainText" style="text-indent:24.0pt;">
    付與賢嗣
    <span>
</span>
    張諸靈幃  
    同聲念佛  助君西歸
   </p>
<p class="MsoPlainText" style="text-indent:24.0pt;">
    永離塵垢
    <span>
</span>
    莫戀人天  
    逕往華池  早開寶蓮
   </p>
<p class="MsoPlainText" style="text-indent:24.0pt;">
    一聲佛號
    <span>
</span>
    是究竟道  
    下士聞之  哈哈大笑
   </p>
<p class="MsoPlainText" style="text-indent:24.0pt;">
    死者勿悲
    <span>
</span>
    生者勿笑  
    這付皮囊  均須脫掉
   </p>
<p class="MsoPlainText" style="text-indent:24.0pt;">
    脫掉皮囊
    <span>
</span>
    本亦無妨  
    夜行無燭  這險途長
   </p>
<p class="MsoPlainText" style="text-indent:24.0pt;">
    空一切空
    <span>
</span>
    有一切有  
    西方有佛  號無量壽
   </p>
<p class="MsoPlainText" style="text-indent:24.0pt;">
    未來苦果  過去公案
    <span>
</span>
    一句現前  萬緣齊斷
   </p>
<p class="MsoPlainText" style="text-indent:24.0pt;">
    已結淨緣
    <span>
</span>
    終成善友  
    震威一喝  君當點首
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:center;text-indent:24.0pt;
">
    淨宗學人鄆城夏蓮居敬題
   </p>
<p class="MsoPlainText" style="text-align:center;text-indent:24.0pt;
">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     老實念
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    但只老實念
    <span>
</span>
    不必問如何  
    莫管同與異  休論自與他
   </p>
<p class="MsoPlainText" style="text-indent:24.0pt;">
    止貴願力強
    <span>
</span>
    那怕妄想多  
    散亂固成病  分別易入魔
   </p>
<p class="MsoPlainText" style="text-indent:24.0pt;">
    境緣無好醜
    <span>
</span>
    佛號一掃過  
    句句念能真  決定出娑婆
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     答禪客
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    禪客來問念佛理
    <span>
</span>
    我說此問從何起  
    念佛是我我是誰  佛我究以何為體
   </p>
<p class="MsoPlainText" style="text-indent:24.0pt;">
    水底月影鏡中面
    <span>
</span>
    水月鏡面從何現  
    何者是假何是真  請君問取鏡中人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     一念融
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    口說極樂邦
    <span>
</span>
    心戀娑婆界  
    如此念彌陀  佛在西方外
   </p>
<p class="MsoPlainText" style="text-indent:24.0pt;">
    佛自我心現  我在佛光中
    <span>
</span>
    念佛佛念我  根境一念融
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     念佛偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一聲佛號一聲心
    <span>
</span>
    念念彌陀攝六根  
    字句分明耳應口  凡情消處見慈尊
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     挽現明法師（十一首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    搖落西風萬木哀
    <span>
</span>
    娑婆長謝證金台  
    明知抱有重來願  特為人天痛此才
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    論才已足冠當時
    <span>
</span>
    能轉乾坤世不知  
    無數飢黎齊下汨  霜宵忍凍拜蓮池
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    老僧六十更何求
    <span>
</span>
    甘為群生作馬牛  
    此即迦文真法乳  人間謗贊等悠悠
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    廿年塵海自藏身
    <span>
</span>
    悔向雲端露一鱗  
    非我識公公識我  眼中瞳子面前人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    眼光照破四天下
    <span>
</span>
    火內栽成五色蓮  
    此語微公誰印可  影涵潭底月當天
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    為法忘身知願切
    <span>
</span>
    愛才若命見心虛  
    初衷亦有相同處  說到和光愧不如
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    平生有志復蓮宗
    <span>
</span>
    喜遇東林原繼蹤  
    豈意遠公先去也  遺民反作後凋松
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    調獅伏象苦經營
    <span>
</span>
    已墮門庭手再擎  
    目瞑復開緣底事  當前人我已縱橫
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    孤飛倦似雲中鶴
    <span>
</span>
    法侶寥如曙後星  
    重過西留村畔路  滿襟熱汨為誰零
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    拖泥帶水嘲人易
    <span>
</span>
    玉潔金堅律自難  
    寄語同修各猛省  魔風劫火正彌漫
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    法門前路事茫茫
    <span>
</span>
    兩載空惊歲月荒  
    一語告公堪自信  身心迄未背西方
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     挽宗月法師（四首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    阿師示疾經年逝
    <span>
</span>
    弟子追隨彈指間  
    若問行蹤何者是  知君正在鐵圍山
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    願力機緣各不同
    <span>
</span>
    或期迅捷或從容  
    大人作略何曾異  都向無常示苦空
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    撤手便行絕點塵
    <span>
</span>
    從來果淨在因真  
    此公姓氏君知否  三十年前劉善人
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    成佛還須先作人
    <span>
</span>
    憑將忠孝顯空門  
    十方贊嘆龍天敬  即是名為報佛恩
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     挽印光法師
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    法音宣流
    <span>
</span>
    令得殊勝利益安樂
   </p>
<p class="MsoPlainText" style="text-indent:24.0pt;">
    慈悲嘉祐
    <span>
</span>
    成就如是功德莊嚴
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     挽慈舟法師
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    教演賢首
    <span>
</span>
    行視匡山  
    瓣香蓮池  折衷蕅益
   </p>
<p class="MsoPlainText" style="text-indent:24.0pt;">
    以上宏下化
    <span>
</span>
    護持心燈  
    不矜奇  不立異
   </p>
<p class="MsoPlainText" style="text-indent:24.0pt;">
    堅秉清規遵祖訓
    <span>
</span>
    講經數十座  
    七眾弟子幾萬餘
   </p>
<p class="MsoPlainText" style="text-indent:24.0pt;">
    成就慧身
    <span>
</span>
    非由他悟  
    今竟去  去則實不去
   </p>
<p class="MsoPlainText" style="text-indent:24.0pt;">
    緇素共含悲
    <span>
</span>
    各宜自珍期嗣響
   </p>
<p class="MsoPlainText" style="text-indent:24.0pt;">
    律闡終南
    <span>
</span>
    宗承臨濟  
    北鄰紅螺  東接靈岩
   </p>
<p class="MsoPlainText" style="text-indent:24.0pt;">
    以六信三學
    <span>
</span>
    莊嚴淨土  
    見得到  說得出
   </p>
<p class="MsoPlainText" style="text-indent:24.0pt;">
    力誡佛法作人情
    <span>
</span>
    戒臘四八年  
    五色舍利兩千粒
   </p>
<p class="MsoPlainText" style="text-indent:24.0pt;">
    益征妙有
    <span>
</span>
    能顯真空  
    志往生  生則決定生
   </p>
<p class="MsoPlainText" style="text-indent:24.0pt;">
    聖凡齊贊嘆
    <span>
</span>
    群祝乘願希再來
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     挽萬慧法師（二十一首）
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    聞公出家事
    <span>
</span>
    在四十年前  
    今僅瞻遺像  回思一悵然  一
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是大丈夫事
    <span>
</span>
    竽閒未易知  
    人天作眼目  中外想風儀  二
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    天親與無著
    <span>
</span>
    法門象與龍  
    謝家有昆季  行願將毋同  三
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    四海習鑿齒
    <span>
</span>
    彌天釋道安  
    同時劉遺民  蓮社結廬山  四
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    識兄未見弟
    <span>
</span>
    因弟乃知兄  
    方期同會唔  法幢嘆先傾  五
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    嗇翁秀西蜀
    <span>
</span>
    一翁老魯東  
    兩翁交雖晚  精神已久通  六
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    嗇翁每相訪
    <span>
</span>
    笑談冰融水  
    其才過於我  奚啻三十里  七
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    雙丁與二陸
    <span>
</span>
    今古稱並美  
    兄才既如此  弟則可知矣  八
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    唐代有萬回
    <span>
</span>
    今世有萬慧  
    萬回與萬慧  聲字何相類  九
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    萬回具神通
    <span>
</span>
    萬慧重四宏  
    示跡雖有異  度生願相同  十
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    今之萬慧師
    <span>
</span>
    似唐代玄奘  
    奘跡遍天竺  慧塔建仰光  十一
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    計公弘法日
    <span>
</span>
    迄今四九年  
    年數符釋迦  示現非偶然  十二
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    上宏兼下化
    <span>
</span>
    卓哉弟與兄  
    從來真佛子  原不忘眾生  十三
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    金剛宣六喻
    <span>
</span>
    一默語如雷  
    悲願永無盡  懸知公再來  十四
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    為栽火中蓮
    <span>
</span>
    示現優曇花  
    法身本無相  寂照遍河沙  十五
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    西顧峨嵋雪
    <span>
</span>
    東瞻海岱雲  
    南望仰光塔  相映脫根塵  十六
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    雞足隱迦葉
    <span>
</span>
    丈室臥維摩  
    同居寂光中  何曾分自他  十七
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    聞公法語富
    <span>
</span>
    在緬印行中  
    何時能賜睹  殷殷望嗇翁  十八
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    亦有自信處
    <span>
</span>
    一念越三祇  
    唯佛能究竟  從古幾人知  十九
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    了知諸法空
    <span>
</span>
    始信一切有  
    西方有極樂  有佛無量壽  二十
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    信口說偈時
    <span>
</span>
    雪夜當三九  
    佛前燈頓明  恍若公點首  二一
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a04">
</a>
<span style="color:#333399">
     王一葉撰渠園先生詩集序之殘稿
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
    〔前略
    <span lang="EN-US">
     ...〕
    </span>
</p>
<p class="MsoPlainText" style="text-indent:24.0pt;">
    先生生長華屋。性甘淡泊。屏聲色紛麗之奉。絕博弈菸酒之習。蔬食卅載。仿佛枯僧。冥心孤往。所嗜唯學。深宵短晷。盛暑祁寒。客散蕭齋。卷軸自對。
    <span lang="EN-US">
     ...未臻強仕。已賦遂初。閣席屢邀。峻謝不赴。冷眼觀世。見理獨真。誓以學術。匡時。人格化物。拈佛儒不二之旨。標道藝一元之宗。雅操堅持。逾久彌潔。...素聇張揚。抱道自閟。見人片長。贊不容口。博通眾藝。若無一能。外現剛嚴。內懷悲憫。面冷腸熱。語苦心慈。工於為人。拙以謀己。憐才若命。見義忘身。...論學析埋。燭照幽微。眾難群疑。當機立剖。聽者頫首。問者意消。唯是疾惡太嚴。望人過切。每致善良奉為圭臬。僉壬視若讎仇。窺其學詣。每覺浩博靡窮。挹其襟抱。唯嘆淵深無際。朗如秋月。化若春風。愈久追隨。彌增崇敬。......
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    佛弟子長白山黃正明誌於聞思修慧之齋
   </p>
<p class="MsoPlainText" style="text-align:right;text-indent:24.0pt;
">
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
