<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   妙法蓮華經觀世音菩薩普門品
  </title>
<style>
   <!--
.MsoNormal
	{mso-style-parent:"";
	margin:0cm;
	margin-bottom:.0001pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
.MsoBodyTextIndent
	{margin:0cm;
	margin-bottom:.0001pt;
	text-indent:24.0pt;
	mso-char-indent-count:2.0;
	mso-char-indent-size:12.0pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
.MsoBodyTextIndent2
	{margin-top:0cm;
	margin-right:-5.14gd;
	margin-bottom:0cm;
	margin-left:0cm;
	margin-bottom:.0001pt;
	text-indent:24.0pt;
	mso-char-indent-count:2.0;
	mso-char-indent-size:12.0pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" lang="ZH-TW" style="tab-interval:24.0pt;text-justify-trim:punctuation">
<div class="book" style="layout-grid:18.0pt">
<p class="MsoNormal" style="margin-right:-5.14gd;text-align:center">
<strong>
<span style="font-size:36.0pt;mso-bidi-font-size:12.0pt;font-family:標楷體;color:#FF6600">
      妙法蓮華經
     </span>
</strong>
</p>
<p class="MsoNormal" style="margin-right:-5.14gd;text-align:center">
<strong>
<span style="font-size:36.0pt;mso-bidi-font-size:12.0pt;font-family:標楷體;color:#FF6600">
      觀世音菩薩普門品
      <span lang="EN-US">
</span>
</span>
</strong>
</p>
<p class="MsoNormal" style="margin-right:-5.14gd;text-align:center">
<span lang="EN-US">
</span>
</p>
<p class="MsoNormal" style="margin-right:-5.14gd;text-align:center">
<span style="color:#003300">
     姚秦三藏法師鳩摩羅什譯
     <span lang="EN-US">
</span>
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    爾時，無盡意菩薩即從座起，偏袒右肩，合掌向佛而作是言：「世尊！觀世音菩薩以何因緣，名觀世音？」佛告無盡意菩薩：「善男子！若有無量百千萬億眾生受諸苦惱，聞是觀世音菩薩，一心稱名，觀世音菩薩即時觀其音聲，皆得解脫。若有持是觀世音菩薩名者，設入大火，火不能燒，由是菩薩威神力故；若為大水所漂，稱其名號，即得淺處。若有百千萬億眾生，為求金、銀、琉璃、硨磲、瑪瑙、珊瑚、琥珀、真珠等寶，入於大海，假使黑風吹其船舫，飄墮羅剎鬼國，其中若有乃至一人稱觀世音菩薩名者，是諸人等皆得解脫羅剎之難，以是因緣，名觀世音。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    「若復有人臨當被害，稱觀世音菩薩名者，彼所執刀杖尋段段壞，而得解脫。若三千大千國土滿中夜叉羅剎，欲來惱人，聞其稱觀世音菩薩名者，是諸惡鬼尚不能以惡眼視之，況復加害？設復有人，若有罪、若無罪，杻械、枷鎖檢繫其身，稱觀世音菩薩名者，皆悉斷壞，即得解脫。若三千大千國土滿中怨賊，有一商主將諸商人齎持重寶，經過險路，其中一人作是唱言：『諸善男子！勿得恐怖，汝等應當一心稱觀世音菩薩名號，是菩薩能以無畏施於眾生。汝等若稱名者，於此怨賊當得解脫。』眾商人聞，俱發聲言：『南無觀世音菩薩！』稱其名故，即得解脫。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoBodyTextIndent" style="margin-right:-5.14gd">
    「無盡意！觀世音菩薩摩訶薩威神之力，巍巍如是。若有眾生多於淫欲，常念恭敬觀世音菩薩，便得離欲；若多瞋恚，常念恭敬觀世音菩薩，便得離瞋；若多愚癡，常念恭敬觀世音菩薩，便得離癡。無盡意！觀世音菩薩有如是等大威神力，多所饒益，是故眾生常應心念。若有女人設欲求男，禮拜供養觀世音菩薩，便生福德智慧之男；設欲求女，便生端正有相之女，宿植德本，眾人愛敬。無盡意！觀世音菩薩有如是力，若有眾生恭敬禮拜觀世音菩薩，福不唐捐；是故眾生皆應受持觀世音菩薩名號。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    「無盡意！
    <span style="mso-bidi-font-weight:bold">
     若有人受持六十二億恆河沙菩薩名字，復盡形供養飲食、衣服、臥具、醫藥。於汝意云何？是善男子、善女人功德多不？
    </span>
    」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    無盡意言：「甚多！世尊！」佛言：「若復有人受持觀世音菩薩名號，乃至一時禮拜供養，是二人福正等無異，於百千萬億劫不可窮盡。無盡意！受持觀世音菩薩名號，得如是無量無邊福德之利。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoBodyTextIndent2">
    無盡意菩薩白佛言：「世尊！觀世音菩薩云何遊此娑婆世界？云何而為眾生說法？方便之力，其事云何？」佛告無盡意菩薩：「善男子！若有國土眾生應以佛身得度者，觀世音菩薩即現佛身而為說法；應以辟支佛身得度者，即現辟支佛身而為說法；應以聲聞身得度者，即現聲聞身而為說法；應以梵王身得度者，即現梵王身而為說法；應以帝釋身得度者，即現帝釋身而為說法；應以自在天身得度者，即現自在天身而為說法；應以大自在天身得度者，即現大自在天身而為說法；應以天大將軍身得度者，即現天大將軍身而為說法；應以毘沙門身得度者，即現毘沙門身而為說法；應以小王身得度者，即現小王身而為說法；應以長者身得度者，即現長者身而為說法；應以居士身得度者，即現居士身而為說法；應以宰官身得度者，即現宰官身而為說法；應以婆羅門身得度者，即現婆羅門身而為說法；應以比丘、比丘尼、優婆塞、優婆夷身得度者，即現比丘、比丘尼、優婆塞、優婆夷身而為說法；應以長者、居士、宰官、婆羅門婦女身得度者，即現婦女身而為說法；應以童男、童女身得度者，即現童男、童女身而為說法，應以天、龍、夜叉、乾闥婆、阿修羅、迦樓羅、緊那羅、摩


 [目*侯]

羅伽、人非人等身得度者，即皆現之而為說法；應以執金剛神得度者，即現執金剛神而為說法。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    「無盡意！是觀世音菩薩成就如是功德，以種種形，遊諸國土，度脫眾生，是故汝等應當一心供養觀世音菩薩。是觀世音菩薩摩訶薩於怖畏急難之中，能施無畏，是故，此娑婆世界皆號之為施無畏者。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    無盡意菩薩白佛言：「世尊！我今當供養觀世音菩薩。」即解頸眾寶珠瓔珞，價值百千兩金，而以與之，作是言：「仁者！受此法施珍寶瓔珞。」時，觀世音菩薩不肯受之。無盡意復白觀世音菩薩言：「仁者！愍我等故，受此瓔珞。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    爾時，佛告觀世音菩薩：「當愍此無盡意菩薩及四眾，天、龍、夜叉、乾闥婆、阿修羅、迦樓羅、緊那羅、摩


 [目*侯]

羅伽、人非人等故，受是瓔珞。」即時，觀世音菩薩愍諸四眾及於天、龍、人非人等，受其瓔珞；分作二分，一分奉釋迦牟尼佛，一分奉多寶佛塔。「無盡意！觀世音菩薩有如是自在神力，遊於娑婆世界。」
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    爾時，無盡意菩薩以偈問曰：
   </p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    世尊妙相具
    <span lang="EN-US">
<span style="mso-spacerun: yes">
</span>
     我今重問彼
     <span style="mso-spacerun:
yes">
</span>
     佛子何因緣
     <span style="mso-spacerun: yes">
</span>
     名為觀世音
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    具足妙相尊
    <span lang="EN-US">
<span style="mso-spacerun: yes">
</span>
     偈答無盡意
     <span style="mso-spacerun:
yes">
</span>
     汝聽觀音行
     <span style="mso-spacerun: yes">
</span>
     善應諸方所
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    弘誓深如海
    <span lang="EN-US">
<span style="mso-spacerun: yes">
</span>
     歷劫不思議
     <span style="mso-spacerun:
yes">
</span>
     侍多千億佛
     <span style="mso-spacerun: yes">
</span>
     發大清淨願
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    我為汝略說
    <span lang="EN-US">
<span style="mso-spacerun: yes">
</span>
     聞名及見身
     <span style="mso-spacerun:
yes">
</span>
     心念不空過
     <span style="mso-spacerun: yes">
</span>
     能滅諸有苦
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    假使興害意
    <span lang="EN-US">
<span style="mso-spacerun: yes">
</span>
     推落大火坑
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     火坑變成池
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或漂流巨海
    <span lang="EN-US">
<span style="mso-spacerun: yes">
</span>
     龍魚諸鬼難
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     波浪不能沒
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或在須彌峰
    <span lang="EN-US">
<span style="mso-spacerun: yes">
</span>
     為人所推墮
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     如日虛空住
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或被惡人逐
    <span lang="EN-US">
<span style="mso-spacerun: yes">
</span>
     墮落金剛山
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     不能損一毛
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或值怨賊繞
    <span lang="EN-US">
<span style="mso-spacerun: yes">
</span>
     各執刀加害
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     咸即起慈心
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或遭王難苦
    <span lang="EN-US">
<span style="mso-spacerun: yes">
</span>
     臨刑欲壽終
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     刀尋段段壞
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或囚禁枷鎖
    <span lang="EN-US">
<span style="mso-spacerun: yes">
</span>
     手足被杻械
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     釋然得解脫
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    咒詛諸毒藥
    <span lang="EN-US">
<span style="mso-spacerun: yes">
</span>
     所欲害身者
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     還著於本人
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    或遇惡羅剎
    <span lang="EN-US">
<span style="mso-spacerun: yes">
</span>
     毒龍諸鬼等
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     時悉不敢害
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    若惡獸圍繞
    <span lang="EN-US">
<span style="mso-spacerun: yes">
</span>
     利牙爪可怖
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     疾走無邊方
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    蚖蛇及蝮蝎
    <span lang="EN-US">
<span style="mso-spacerun: yes">
</span>
     氣毒煙火然
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     尋聲自迴去
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    雲雷鼓掣電
    <span lang="EN-US">
<span style="mso-spacerun: yes">
</span>
     降雹澍大雨
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     應時得消散
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    眾生被困厄
    <span lang="EN-US">
<span style="mso-spacerun: yes">
</span>
     無量苦逼身
     <span style="mso-spacerun:
yes">
</span>
     觀音妙智力
     <span style="mso-spacerun: yes">
</span>
     能救世間苦
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    具足神通力
    <span lang="EN-US">
<span style="mso-spacerun: yes">
</span>
     廣修智方便
     <span style="mso-spacerun:
yes">
</span>
     十方諸國土
     <span style="mso-spacerun: yes">
</span>
     無剎不現身
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    種種諸惡趣
    <span lang="EN-US">
<span style="mso-spacerun: yes">
</span>
     地獄鬼畜生
     <span style="mso-spacerun:
yes">
</span>
     生老病死苦
     <span style="mso-spacerun: yes">
</span>
     以漸悉令滅
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    真觀清淨觀
    <span lang="EN-US">
<span style="mso-spacerun: yes">
</span>
     廣大智慧觀
     <span style="mso-spacerun:
yes">
</span>
     悲觀及慈觀
     <span style="mso-spacerun: yes">
</span>
     常願常瞻仰
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    無垢清淨光
    <span lang="EN-US">
<span style="mso-spacerun: yes">
</span>
     慧日破諸闇
     <span style="mso-spacerun:
yes">
</span>
     能伏災風火
     <span style="mso-spacerun: yes">
</span>
     普明照世間
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    悲體戒雷震
    <span lang="EN-US">
<span style="mso-spacerun: yes">
</span>
     慈意妙大雲
     <span style="mso-spacerun:
yes">
</span>
     澍甘露法雨
     <span style="mso-spacerun: yes">
</span>
     滅除煩惱焰
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    諍訟經官處
    <span lang="EN-US">
<span style="mso-spacerun: yes">
</span>
     怖畏軍陣中
     <span style="mso-spacerun:
yes">
</span>
     念彼觀音力
     <span style="mso-spacerun: yes">
</span>
     眾怨悉退散
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    妙音觀世音
    <span lang="EN-US">
<span style="mso-spacerun: yes">
</span>
     梵音海潮音
     <span style="mso-spacerun:
yes">
</span>
     勝彼世間音
     <span style="mso-spacerun: yes">
</span>
     是故須常念
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    念念勿生疑
    <span lang="EN-US">
<span style="mso-spacerun: yes">
</span>
     觀世音淨聖
     <span style="mso-spacerun:
yes">
</span>
     於苦惱死厄
     <span style="mso-spacerun: yes">
</span>
     能為作依怙
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    具一切功德
    <span lang="EN-US">
<span style="mso-spacerun: yes">
</span>
     慈眼視眾生
     <span style="mso-spacerun:
yes">
</span>
     福聚海無量
     <span style="mso-spacerun: yes">
</span>
     是故應頂禮
    </span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
<span lang="EN-US">
</span>
</p>
<p class="MsoNormal" style="margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt">
    爾時，持地菩薩即從座起，前白佛言：「世尊！若有眾生聞是觀世音菩薩品自在之業，普門示現神通力者，當知是人功德不少。」佛說是普門品時，眾中八萬四千眾生皆發無等等阿耨多羅三藐三菩提心。
   </p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
