<html>
 <head>
  <meta content="text/html; charset=utf-8" http-equiv="Content-Type"/>
  <title>
   大方廣佛華嚴經入不思議
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
 </head>
 <body background="textbackground.jpg" bgcolor="#ffffff" class="Normal" lang="ZH-TW" link="blue" vlink="purple">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      大方廣佛華嚴經入不思議
     </span>
    </b>
   </p>
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      解脫境界普賢行願品輯要疏
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     諦閑法師著
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     ——民國十六年在甯波觀宗寺編——
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a01">
      述輯要疏緣起
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a02">
      釋經題
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a03">
      釋譯題
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a04">
      結前起後——序分
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a05">
      正說行願——正宗分
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
     <a href="#a06">
      勸囑受持——流通分
     </a>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a01">
    </a>
    <span style="color:#333399">
     述輯要疏緣起
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    閑於前清光緒八年冬，首聽妙法蓮華經，至法師品時，心竊慕之；本擬立願，終身奉持全經，定為日課，頻慮經文廣多，未能每日諷誦，心頗躊躕。時同學贈以古吳石刻梵莢本普賢行願品；初展讀，至「又復是人，臨命終時，最後剎那，一切諸根，悉皆散壞；一切親屬，悉皆捨離；一切威勢，悉皆退失；如是一切，無復相隨。唯有願王，不相捨離；於一切時，引導其前；一剎那中，即得往生極樂世界。」心竊喜之，遂決意持此品為日課，終身奉為淨土指南。此本至今，寶之若璧；光陰迅速，忽忽已四十餘年矣！今年秋，杭州功德林經理，鍾君康侯，邀集諸同仁，組織講經會於城中菩提寺，祈請講觀音經；閑恐被機不溥，乃以病卻之，堅不肯行。後易講是經，遂欣然允可。復慮精神不敷，挈法子炳瑞副之。開經日，聽者若雲擁，竟無插足餘地。日常萬指圍繞，似覺津津有味，如飲醍，人皆讚歎歡喜，獲未曾有，豈非教被乘時也歟！自信持誦，不唐捐也。講畢旅甬，一經月餘，每日持誦，覺得當時所講詞句，儼然猶在唇吻之間。至臘月初，乃取清涼疏、圭山鈔，首尾詳閱一過，始知當日所講者，若華嶽之一塵耳。竊惟疏太約，鈔過豐，至今又歷千餘年矣，時愈遠，而根愈鈍，人非昔比，所以久置高閣，閱者幾希。閑為求豐約適宜，遂於十五日拈毫起草，採摭疏中精要言詞，按科疏釋，經前添以當日所講之釋題玄義。為便初學，非敢謂以被時機也；乃命名為輯要疏。如不以人廢言，未始非供養海中之一滴也夫。時維
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    民國十六年，歲在丁卯，臘月二十三日擱筆。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p align="right" class="MsoPlainText" style="text-align:right;text-indent:24.0pt;
">
    釋諦閑述於四明觀宗寺之密藏居
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a02">
    </a>
    <span style="color:#333399">
     釋題
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲一
    <span>
    </span>
    釋經題
   </p>
   <p class="MsoPlainText" style="text-indent:24.0pt;">
    乙一  總明五義
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舉凡釋經，仰遵吾祖，輒陳五義。釋經題中分二，初總明五義分四：一標名，二生起，三引證，四通別。標名者：一、人法兼喻三事具足為名。二、一真法界性具三千為體。三、十大願王導歸極樂為宗。四、拔眾苦與佛果樂為用。五、圓頓大乘第一乳味為教相。生起者：要悟真理，須先知名，欲彰大教之功，乃立具足之號，故先釋名。使聞名以識體，如獲兔而忘晜，見月而忘指，故次顯體。雖明一真之體，備顯性德圓融，不論妙行之宗，真體無繇契會，故次明宗。自行曰宗，化他曰用，內行既著，外用乃彰，故次論用。以四義為指南，復須教相為區別，故後判教，使偏圓不濫，時部甄分也。引證者：文云：「善男子！如來功德，假使十方一切諸佛，經不可說不可說佛剎極微塵數劫，相續演說，不可窮盡。」故以三世具足為名。文云：「虛空界盡，願王乃盡，而虛空界不可盡故，我此願王亦無有盡。」故以真界性具為體。文云：「是人命終，最後剎那，世間一切，無復相隨，唯此願王，不相捨離，於一切時，引導其前，一剎那中，即得往生，極樂世界。」故以願王導歸為宗。文云：「若人誦此願王，諸佛菩薩之所稱讚，一切人天皆應禮敬供養，此人不久，當如普賢菩薩，速得成就微妙色身，具三十二大丈夫相。」故以拔生與佛為用。華嚴大經，是佛初說，如日初出，先照高山。又如從牛出乳，故以乳味為教相。通別者：西天諸祖，東土人師，各申佛經，俱造諸論；若釋題目，五章則通。又宗釋不同，大小殊異；若釋題目，五章則別。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙二
    <span>
    </span>
    別名五義
   </p>
   <p class="MsoPlainText" style="text-indent:24.0pt;">
    丙一
    <span>
    </span>
    釋名
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    釋經名
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    合釋
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    合釋者，如清涼國師，直釋七字云：「極虛空之可量，體無邊涯，大也。竭滄梅之可飲，法門無盡，方也。碎塵剎而可數，用無能測，廣也。離覺所覺，朗萬法之幽邃，佛也。芬敷萬行，榮耀眾德，華也。圓茲行德，飾彼十身，嚴也。貫攝玄妙，以成真經之彩，經也。」總斯七字，為一部之宏綱，則無盡法門，思過半矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    分釋
   </p>
   <p class="MsoPlainText" style="text-indent:24.0pt;">
    己一
    <span>
    </span>
    釋別名
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    簡定
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一切諸經，別名無量，舉要言之，不外七種：一、單人，二、單法，三、單喻，四、人法，五、人喻，六、法喻，七、人法喻三事具足。單人，如佛說阿彌陀等。單法，如般若等。單喻，如梵網等。人法，如藥師如來本願功德等。人喻，如菩薩瓔珞等。法喻，如妙法蓮華等。三事具足，如本經等。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    正釋
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    釋大方廣
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大，以當體得名，離絕為義。方，以就相得名，常遍為義。廣，以從用得名，包博為義。此三字，直指吾人現前生佛同體之心性也。心性具無量德，受無量名。云何具無量德？謂性體、性量、性具。性體者，離四過，絕百非，體性堅凝，清淨無染，不生不滅，無古無今。性量者，豎窮三際，橫遍十方。世界有邊，虛空無邊；虛空有邊，心性無邊。現在有邊，過未無邊；過未有邊，心性無邊。無盡無盡，無量無量。性具者，具十法界也。舉凡十界，依正色心，假名實法，心性無不具也。欲令易解，作此三說；得意為言，即性具是性體性量。性體離過絕非，性量豎窮橫遍。即性具十界，離過絕非，豎窮橫遍。今言大者，指性體也；方者，指性量也；廣者，指性具也。性體即中諦，性量即真諦，性具即俗諦。中諦統一切法，故言大；真諦泯一切法，故言方；俗諦立一切法，故言廣。性體即心之體大，性量即心之相大，性具即心之用大。故知大方廣，直指吾人現前一念之體相用，乃天然之性德也。云何受無量名？此心性，或名空如來藏，或名不空如來藏，或名空不空如來藏，或名真如佛性，或名一真法界，或菴摩羅識、大圓鏡智、性覺妙明、本覺明妙等皆是也。欲知三字分別顯性，請閱圓覺經講義釋題。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    釋佛華嚴
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上三字，直顯性德；此三字，巧顯修德。全性德而起修德，不三而三；全修德即是性德，三而不三。言性德既是離過絕非，豎窮橫遍，而修德亦一一無非離過絕非，豎窮橫遍也。先出三字名義。佛以就果得名，覺照為義。覺則悟大夜之重昏，照則朗萬法之幽邃也。華以從喻得名，感嚴為義。感是感果，萬行圓成故；嚴是嚴身，眾德悉備故。嚴以功用受稱，資莊為義。資廣大之體用，莊真應之佛身。上二字，是因果別相；此嚴字，是因果總相。因修萬行為能嚴，果彰眾德為所嚴，能嚴所嚴皆云嚴也。次釋三字廣義。大疏以十義釋佛：一、法界義，謂性德真常，十界依正，法法皆佛，是法身佛也。二、本性義，指根本智，謂智光寂照，玄鑑無私，即本具天真佛，成報身佛也。三、涅槃義，涅名不生，槃名不滅，是依體受稱。疏主意以從用得名，謂從體起用，化用自在，化畢歸寂，名涅槃佛，即應身佛也。四、隨樂義，謂樂是樂欲，指機感；隨是隨順，指聖應。所謂有求必應，無感不通，即意生身佛也。五、成正覺義，謂因圓果滿，道樹告成，即菩提身也。六、願義，謂稱性宏願，體周法界，即願身也。七、三昧義，三昧云正定，定屬福德，由依大定，積福圓滿，即福德身也。八、業報義，謂報得相好，微妙難思，用嚴法身，由因善業，即莊嚴身也。九、住持義，謂安住覺道，持攝迷流，福澤四生，恩霑九界，即力持身也。十、心義，謂萬法由心轉回，威勢儀容映奪，即威勢身也。上來十義，第一當大字，第二當方字，第三四合指廣字，第五當佛字，六七合指華字，第八當嚴字，第九當經字。前六字為別題，經為通題。若別若通，皆不離於一心之所回轉，故第十總包上九，可謂總標七字，十佛齊融，為斯教主，示物等有證必玄同也。華亦十義：一、含實義，表於法界，含藏性德故。二、光淨義，本智明顯，無不照了故。三、微妙義，一一行門，皆同法界故。四、適悅義，順物機宜，令生歡喜故。五、引果義，行為生因，結成正覺故。六、端莊義，行與願俱，恰恰相等故。十、無染義，行與定俱，處濁痦M故。八、巧成義，所修德業，不作自成故。九、芬馥義，眾德住持，流香彌遠故。十、開敷義，眾行敷榮，心華燦爛故。此十義詮華，如次對前，為十佛因，亦不離題之七字故。嚴亦十義，即上十華，同嚴一佛，為嚴不同，即有十義。又此十華，如此嚴前十佛，即是十義故。以華為能嚴，佛為所嚴。佛華為別相，嚴為總相。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    釋通名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    通名指經字。經亦十義：一、湧泉義，謂深入經藏，談吐不窮，如泉源混混，湧注不竭故。二、出生義，謂得經幽旨，言論出生，從一生十，輾轉資多故。三、顯示義，顯理具三千，示事造三千，的是經中之奧義故。四、繩墨義，謂楷定正邪，如木隨繩而正直，喻心隨教而離邪故。五、貫穿義，教中事理、智斷、行位、因果等，穿成一貫，不令零落故。六、攝持義，謂攝持所化眾生，歸於本源，不令攀緣六塵，輪迴五道故。以上六義，依佛地論。七、常義，萬古常規故。八、法義，千葉同軌故。此二義是梁昭明太子所出，感法師，以此常法二義，解繩墨湧泉云：法則舉直以措枉，繩墨以譬之；常則汲引而無竭，湧泉以況之。九、典義，謂妙理圓正，無偏邪故。十、徑義，超出生死之徑路故。釋經名竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    釋品名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    入，證入也。有能，有所。不思議境界為所入，普賢行願為能入。言不思議者，心言罔及故。問：何法心言罔及為不思議？答：即解脫境是。解脫境界所以稱為不思議者，具含四義：一、事相，境界無邊，故不思議。二、理性，境界深遠，故不思議。三、理事無礙，故不思議。四、以性融相，重重無盡，故不思議。言解脫，亦有二種：一、作用解脫，謂作用自在，脫拘礙故。二、離障解脫，謂用二智照，離二障故。由於內體無障，故得外用無累。二義相成，總名解脫。境界亦二：一、分劑境界，如國疆域，各有分劑，佛與普賢，德用分劑，無能及故。二、所知境界，理境深遠，事境無邊，事理無礙，性相融通，唯佛與普賢，方究竟故。由於內證所知無邊之境，故能外用無有涯涘。二義相成，總名境界。即於二境，得二解脫；此二不二，故不思議。以上言所入也。言普賢行願者，夫行之與願，如鳥二翼，車二輪；闕一，即不能翔空致遠。必須二翼完全，始可翔空；二輪具足，才能致遠。然普賢是人，行願是法，此品以人法為目；且人之與法，俱堪稱為普賢。約人而言，謂普賢行願故；約法而言，謂法界之善，為普賢法故。言人普賢者有三：一、道前普賢，指資糧加行二位，謂曲濟無遺曰普，位鄰亞聖曰賢。二、道中普賢，即登地以上位，謂德周法界曰普，至善調柔曰賢。三、道後普賢，謂已證極果曰普，不捨因門曰賢。約義而言，謂已成佛竟，行德周備，自利已圓，上無求進，不捨悲願，唯務濟生；隱實德而現權形，示居因而號菩薩，即觀音、文殊等皆是也。果無不極，因終不捨；若斯菩薩，均得稱普賢也。言法普賢者有二：一、指體名普賢，謂妙體周遍曰普，隨緣成德曰賢。二、約用名普賢，謂一即一切曰普，一切即一曰賢。在一塵而廣大悉備，在萬有而獨立不移；其體如是，其用亦然。以上言能入也。能所契合，泯絕無寄，斯為真入耳。品，類也。佛說此經，在逝多林，即舍衛國，祇樹給孤獨園。約時，居第四，雖說在般若，義屬華嚴，故結集大士，結歸第一時部類，故云「大方廣佛華嚴經入不思議解脫境界普賢行願品」云爾。此一品，有四十卷，今是最後一卷。普賢菩薩，以十大願王，導引華藏海眾，往生極樂，故古人取列淨土三經之下，為淨土四經。時人多有作為日課，深有見焉。釋名竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙二
    <span>
    </span>
    顯體
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    明須顯體
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    名為賓，體為主；名是假名，體是實質。名為體上之能詮，體為名下之所詮。凡種種文字，無非名言；文存所依之理，即體也。而一切文字名言，均須因文達理，因言得體；如因筌得魚，因指見月。若但逐名，而不悟體，如捉蛇尾，反遭其螫；世尊所以常為弟子說筏喻也。如云：未渡河者，須用筏；已到岸者，不須舟也。經教亦然，未悟心者，須用文字；已悟心者，一切名言，皆剩語也。如此經者，大方廣佛華嚴，是經名；普賢行願，是品目；乃至四十卷全文，一一無非能詮之文言。就茲言下，一一皆顯所詮之理體；得此體已，方能全性起修，以修合性。前之釋名一章，總詮三法；今之顯體一章，別在法身。宗章，別在般若；用章，別在解脫。教相，分別總別，故於釋名之後，須先顯體也。體義有三：一者禮體義。體雖法身，必具二德，雖具二德，還屬法身。具二德，故非縱；屬法身，故非橫；不縱不橫，故成妙體。妙體貴極，諸法中尊，一切萬行之所歸趣，無量功德之所莊嚴，種種言辯之所詮顯；猶眾星拱北辰，群流歸東海，故須以禮釋體。明是貴極之法，法身德也。二者體底義。謂悟此體者，窮萬法之源，到實相之底，故以底釋體。明是透徹之宗，般若德也。三者達義。謂得此體者，會萬殊而不二，遍眾法而無遺，故以達釋體。明是無礙之用，解脫德也。綜此三義，為一妙體。迷之，則歷劫長淪；悟之，則當下具足。經云：「往昔由無智慧力，所造極惡五無間。」此堪證明歷劫長淪也。又云：「誦此普賢大願王，相好智慧成圓滿，諸魔外道不能摧，堪為三界所應供。」此堪證明當下具足也。豈非名後先須顯體之明證乎。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    明正出體
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今所出之體，而非華嚴全部，乃出當品別行一卷之體也。名雖有異，體即不殊。此品以一真法界性具三千為體。論云：「一真法界性，具足十法界，依正本圓融，生佛無殊致。」意顯寂寥包博，虛曠沖深，總賅萬有，即是一心。性絕有無，相非生滅，莫尋其始，寧見中邊。迷之則生死無窮，解之則廊爾大悟。諸佛證之，妙覺圓明，現成菩提，為物開示。原無名詞，強號之為一真法界，性具三千。經云：「心佛及眾生，是三無差別。」言無差別者，即指此體也。此之妙體，性非染淨，遍能出生染淨諸法，故曰性具三千。言三千者，假名一千，謂佛假名，乃至地獄假名。實法一千，謂佛五蘊，乃至地獄五蘊。國土一千，謂佛依報乃至地獄依報。隨舉一名，隨拈一法，隨指一塵，無非法界；理事頓足，無欠無餘。言此假名、實法、國土，並云千者，須知吾人介爾一念心性，試觀一念起時，必落一界。一界即具十界，十界互具，則成百界；如此百界，各具性相，乃至本末究竟等十如是。以百界論之，便成千如是矣。故曰介爾有心，三千具足。只此介爾極微劣心，三千性相，炳然頓具；非前非後，不減不增。何以故？一念體圓，名為理具；隨起念時，即名事造。所以念體念用，同名為心。念體，則冥乎理具，而理具還包事造。念用，則成乎事造，而事造還含理具。故得事理兩重三千，皆即一念心中圓具。如帝網珠，光光融攝，重重無盡，難議難思，故曰大哉真體。不可得而思議者，其唯心性歟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁三
    <span>
    </span>
    明決微疑
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此品是華嚴經最後之一，原名入法界品。今譯為入不思議解脫境界普賢行願品。既是華嚴，宜但用法界二字為體足矣，何須前添一真，後加性具三千耶？以別行品，貴在願王，導歸極樂；而願王導歸，是此卷之妙宗。宗非體而不立，故於法界下加性具三千，意顯生佛之假名、五陰之實法、淨土之依報，皆吾人心性本具之三千。俾修淨業人，讀誦此經，庶幾不起外求之念。須知一真法界，即心性之異名爾。顯體竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙三
    <span>
    </span>
    明宗
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    須明宗
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前顯體，顯性德；今明宗，明修德。性屬於理，修屬於事。性修原自交成，理事由來不二。性假修顯，修藉性成。全性起修，故不二而二；全修在性，故二而不二。方之樑與柱，是屋之綱維，屋內空，是樑柱之所取。今以屋空喻體，樑柱喻宗，繇有樑柱，方得受用屋空，故次體之後，須明宗也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    正明宗
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    宗，趣也；乃修行之喉襟，會體之樞要。若行者不識宗趣，將何以領會不思議之妙體乎？故宗趣不可不知。此品以十大願王導歸極樂為宗。經中十大行願，願繇性發，行從性起，一一行願，無非稱性之修德也。性德離過絕非，豎窮橫遍，是故十大願王，一一皆離過絕非，豎窮橫遍也。所以經中十願之文，前九大願，一一皆云盡法界虛空界。第一願云：十方三世，一切佛剎，極微塵數，諸佛世尊等。第二願云：十方三世，一切剎土，所有極微，一一塵中，皆有一切世間極微塵數佛；一一佛所，皆有菩薩海會圍繞等。此皆稱性之談也。所謂導歸極樂者，須知極樂世界，為法界藏土，亦即稱性之淨土也。以稱性願王為因，即是以不生不滅為本修因；以稱性極樂為果，即所謂然後圓成果地修證。私謂圓明法界性，不變能隨緣，聖凡與淨穢，皆依心變造。十大願王，繇心發也；極樂世界，唯心土也。導念佛人歸於淨土，歸唯心之淨土也。華嚴善財，華藏海眾，悉是登地大士。普賢尚以十大願王，導歸極樂，我何人斯，寧不愧煞！明宗竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙四
    <span>
    </span>
    論用
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    用，是力用；亦名功德。如來，以權實二智，鑑機施教為功能。此經以拔眾生苦，與諸佛樂為德用。須知庸凡與佛聖，迷悟雖有殊，我心與佛心，究竟無有二。佛聖，果人也；成就三身四智，五眼六通，十力四無畏，十八不共法等，種種功德。庸凡，因人也；具無量琩F煩惱，造無量琩F業繫，受無量琩F生死。迷悟之相，猶若雲泥。而言無二者，據相，則不二而二；約性，則二即不二。蓋佛是悟眾生心內之佛，眾生是迷佛心內之眾生。悟者，悟眾生本具性體性量性具也；迷者，迷諸佛所證性體性量性具也。心性之妙，豈受其迷；迷而不迷，斯言有在。是故眾生本具性體，即諸佛法身；性量，即報身；性具，即應身。先德有言：諸佛心內眾生，塵塵極樂；眾生心內諸佛，念念證真。佛即心，心即佛；未舉念時，早已成就；纔舉心念，即便圓成。所謂感應道交，冥通聖智，不其然乎。經偈云：「往昔由無智慧力，所造極惡五無間，誦此普賢大願王，一念速疾皆消滅。」是拔地獄苦之力用也。地獄極重之苦，尚能速疾消滅，其鬼畜修羅之苦，不待言矣！惡道重苦尚拔，善道輕苦，又不待言矣！六凡分段麤苦尚拔，而三聖變易微苦，尤可知矣！經中校量聞經功德，謂若人以滿十方佛剎微塵數世界，上妙七寶，供養爾所世界，諸佛菩薩，經爾所佛剎微塵數劫，所得功德，不如聞此願王所得功德，比前功德，雖有百千萬億分，亦不及一。或復有人，以深信心，於此大願，受持讀誦，乃至最少，一四句偈，此善男子，善得人身，所獲福德，如偈云：「族姓種類及容色，相好智慧咸圓滿；諸魔外道不能摧，堪為三界所應供。速詣菩提大樹王，坐已降伏諸魔眾；成等正覺轉法輪，普利一切諸含識。」此是與諸佛樂之明證也。佛樂尚與，況菩薩神通樂，二乘涅槃樂，諸天五欲樂，均不待言矣！故以拔苦與樂，為此品之勝用也。論用竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙五
    <span>
    </span>
    教相
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    教，是聖人被機之言。判，是分別異同之致。此經於五時中，是第一時；如日初出，先照大高山王；於五味中，即是乳味。大經云：「譬如從牛出乳，從乳出酪，從酪出生酥，從生酥出熟酥，從熟酥出醍醐。」以譬如來五時說法次第。牛，喻佛。五味，喻教也。於化儀，屬頓教；於化法，兼明別教，正明圓教。故以圓頓大乘，第一乳味為教相也。判教竟。五重玄義已竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a03">
    </a>
    甲二
    <span>
    </span>
    釋譯題
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      唐罽賓國三藏般若奉詔譯
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    譯者，易也；謂翻易梵土之文，譯為中國之字也。天子宣令曰詔。奉，遵也。奉詔，猶云遵令，即遵依天子所敕令也。般若，是譯師之德號。梵云般若，華言智慧。譯師原名金剛智慧，意取從金剛心中所起之智慧。金剛，以堅利為義。言譯師以智利自，而能破惑證真；以慧利他，令他亦能破惑證真也。三藏，是顯譯師之才能；謂譯師之才，能博通經律論三藏，故敢將梵筴東來，貢獻代宗聖主，普利中華也。罽賓，即北天竺界，羯濕彌羅國之別名。唐言賤種，謂此國最初，係種族貧賤，原非王種之貴族也。此經梵筴，自唐代宗貞元十二年六月五日起首翻譯，至十四年二月二十四日，譯成進上也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a04">
    </a>
    <span style="color:#333399">
     譯經
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲一
    <span>
    </span>
    長文
   </p>
   <p class="MsoPlainText" style="text-indent:24.0pt;">
    乙一
    <span>
    </span>
    結前起後——序分
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時普賢菩薩摩訶薩，稱歎如來勝功德已，告諸菩薩及善財言：善男子！如來功德，假使十方，一切諸佛，經不可說不可說佛剎，極微塵數劫，相續演說，不可窮盡。若欲成就此功德門，應修十種廣大行願。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此文雖是大部最後一品，而文義三分宛然。此段文結前起後，即當品之發起序。初二句，結前所說已畢。謂說偈稱讚如來殊勝功德，大概如是而已。告諸下二行，重宣佛德無盡，歎莫能窮。當時普賢菩薩，告現前海會諸大眾，及當機善財童子言。善男子，丈夫之美稱也。調柔為善，挺特名男。假使，猶言設若。不可說不可說，是極大數之名詞。謂如來勝妙功德，不可思議。莫道我普賢歎莫能窮，設若盡十方一切諸佛，以無礙辯才之口，經如許不可說不可說佛剎，盡將佛剎，磨成微塵，一微塵為一劫，極微塵數劫，日日無間，相續演說，亦是說不窮盡也。若欲下二句，正當發起序之正意。謂如來勝妙功德，是全性起修；性既無盡，修亦何窮？所以說佛功德，不可思議；縱佛口宣說，亦不能窮盡也。汝等現前大眾，若欲成就如來勝妙功德門者，應當如我所修十種廣大行願，稱性發願，依願立行，則如來勝妙功德，不期圓成而自然圓成矣。序分竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a05">
    </a>
    乙二 
     正說行願——正宗分
   </p>
   <p class="MsoPlainText" style="text-indent:24.0pt;">
    丙一
    <span>
    </span>
    正示行願
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    菩薩徵列名數
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何等為十？一者、禮敬諸佛，二者、稱讚如來，三者、廣修供養，四者、懺悔業障，五者、隨喜功德，六者、請轉法輪，七者、請佛住世，八者、常隨佛學，九者、痗雯野矷A十者、普皆回向。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句，徵詞。一者下，正列。謂菩薩列示行願十種，以表稱性所修，豎窮橫遍，無盡無盡。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    當機按數徵釋
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    當機總徵
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善財白言：大聖！云何禮敬，乃至迴向？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    菩薩別釋
   </p>
   <p class="MsoPlainText" style="text-indent:24.0pt;">
    己一
    <span>
    </span>
    禮敬諸佛願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒初願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      普賢菩薩，告善財言：善男子！言禮敬諸佛者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言禮敬者，禮屬身業，謂合掌、低頭、曲躬、俯伏、反掌接足，俱身分事也。敬屬意業，謂收攝妄想，端秉一心，虔誠恭謹，攝散破昏，皆意地事也。但禮不敬，勞而無功。是故大疏，列十種禮：一、我慢禮，如碓上下，無恭敬心。二、唱和禮，高聲喧雜，詞句渾亂，如僧赴應，身不端肅，意不虔誠。三、恭敬禮，五輪著地，捧足殷重。四、無相禮，深入法性，離能所相。五、起用禮，雖無能所，普運身心。六、內觀禮，但觀內心，不觀外像。七、實相禮，實相無相，內外一如。八、大悲禮，隨一一禮，普代眾生。九、總攝禮，攝前六門，以為一觀。十、無盡禮，普為法界，無盡無盡。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    釋所禮果境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切佛剎，極微塵數，諸佛世尊。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    境，即稱性修成事造之境也。理性橫遍豎窮，故事造之境亦盡空遍界也。十方是橫遍，三世是豎窮；三世無際，十方無邊。一切剎海，無涯無畔。而現坐道場之諸佛世尊，如空中微塵之數，大似帝網之珠，主伴互映，無盡無盡。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    釋能禮因心
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我以普賢行願力故，深心信解，如對目前。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    境與心，原非二物；境既普周，心亦如是。眾生繇迷覆障，不隔而隔，焉得自知？故假普賢行願法力，並繇自心深信解力，故得明明了了，如對目前也。大經云：「一切法無生，一切法無滅；若能如是解，諸佛常現前。」亦此意耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛三
    <span>
    </span>
    釋能禮心相
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    總明
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      悉以清淨身語意業，常修禮敬。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    身體拜，口稱名，意作觀。三業所對，無非佛境，故云悉淨。時不間隔，故云常修。身淨無三惡，口淨無四過，意淨無三毒，故悉淨也。時有間隔，即有染污；今既相續，故常修也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    別顯
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      一一佛所，皆視不可說不可說佛剎，極微塵數身；一一身，遍禮不可說不可說佛剎，極微塵數佛。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前既一身之前，能現多佛；今則一佛之前，能現多身。身是法界身，佛是法界佛；一亦法界，多亦法界。一身禮一佛，即前十禮中第三禮。多身禮多佛，即第十禮也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    顯無盡
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    別名虛空
   </p>
   <p class="MsoPlainText" style="text-indent:24.0pt;">
    癸一
    <span>
    </span>
    反顯
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      虛空界盡，我禮乃盡；
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    意謂虛空原無有盡，禮亦無有盡也。今云虛空世界設使有盡，故云反顯。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    癸二
    <span>
    </span>
    順釋
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      以虛空界不可盡故，我此禮敬，無有窮盡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言虛空界既不可盡，我禮如何肯盡，是順釋也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    例顯餘三
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是乃至眾生界盡，眾生業盡，眾生煩惱盡，我禮乃盡；而眾生界乃至煩惱無有盡故，我此禮敬，無有窮盡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如是二字，承上文意，不是結詞。乃至二字，並非超略，是轉語詞。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    彰無間
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    相續，即無間也。自非普賢觀行之力，如何得念念無間？願智者審諦思惟，幸不以生滅之心，取相之禮，而修持之，自然不生疲倦之心，不起厭足之念。以下九門，可以例此。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    稱讚如來願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒二願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言稱讚如來者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言稱讚者：稱，謂稱揚；即稱述聖德，宣揚優美。讚，謂讚歎；即讚頌德大，褒歎功高也。如來為十號之首，乃倣同先跡號也。金經云：「無所從來，亦無所去。」指法身如來也。轉法輪經云：「一切智名如，正覺名來。」指報身如來也。成實論云：「乘如實道，來成正覺。」指應身如來也。雖云三身，實非定三。法身，如淨月；報身，如月光；應身，如月影。亦非定一。若說是一，三義宛然；若說定三，同是一月。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    明所讚果境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切剎土，所有極微；一一塵中，皆有一切世間極微塵數佛；一一佛所，皆有菩薩海會圍繞。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此所讚境文，較前所禮境文，寬廓廣多。觀此，可見前後文辭，俱有影略。釋義，照前例知，可不繁贅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    釋能讚因心
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我當悉以甚深勝解，現前知見。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此文較前，亦有影略。前科，彼略此詳；此科，彼詳此略。謂略法力，但心力也；今既言悉以，即亦含在其中矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛三
    <span>
    </span>
    辨能讚舌相
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      各以出過辯才天女微妙舌根，一一舌根，出無盡音聲海；一一音聲，出一切言辭海；稱揚讚歎，一切如來諸功德海。窮未來際，相續不斷；盡於法界，無不周遍。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此文有四義：初至言辭海三句，標能讚相。稱揚句，正辨稱讚。窮未句，讚所經時。末句，明其周遍。言出過等者，大部出現品中，有一天女，有妙舌根。經云：「譬如自在天王，有天綵女，名曰善口；於其口中，出一音聲，其聲則與，百千種樂，而共相應。」彼天女者，出妙音聲，不過但合天樂；今以普賢勝解力，所出音聲，遍合法界，云出過也。餘如文不贅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡，我讚乃盡；而虛空界乃至煩惱無有盡故，我此讚歎，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如前文釋，可以例知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己三
    <span>
    </span>
    廣修供養願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒三願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言廣修供養者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言廣修者，謂廣羅五塵貴品，修飾百味珍饈，陳供法界如來，奉養十方海會。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    正名供行
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    明所供果境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切佛剎，極微塵中，一一各有一切世界極微塵數佛；一一佛所，種種菩薩海會圍繞。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋義例前。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    明能供因心
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我以普賢行願力故，起深信解，現前知見。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    例前可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬三
    <span>
    </span>
    例所供物品
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      悉以上妙諸供養具，而為供養。所謂：華雲、鬘雲、天音樂雲、天傘蓋雲、天衣服雲，天種種香：塗香、燒香、末香。如是等雲，一一量如須彌山王。燃種種燈：酥燈、油燈、諸香油燈。一一燈柱，如須彌山；一一燈油，如大海水。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句，總標。諸供養具，不出五塵；如文所顯。須知一切諸佛，歷劫行因，皆修品物，供養世尊。如我釋尊，第二僧祇，放燃燈佛前，買華布髮等；乃至得值八百四千萬億那由他諸佛，悉皆供養承事，無空過者。所謂下，別釋。華，眼根所對，色塵也。樂，耳根所對，聲塵也。香，鼻根所對，嗅塵也。衣，身根所對，觸塵也。諸香與燈，俱觸塵所攝。所謂者，原上諸供具之說，而進顯之詞也。一一云天，非人間賤品，表尊貴之意。一一云雲，表品物之多，周遍之意。如須彌山，高大意也；如大海水，寬廣意也。文中所出，猶是略舉。如是眾多品物，供養諸佛，一一皆有廣大果報。香言種種者，謂沉、檀、薝蔔、龍涎、金馥等。華言種種者，謂須曼那、闍提、末利，及天上波利質多羅樹、拘鞞陀羅樹等。塗香者，謂和合諸香，煎成香水，以塗身手。行者當供養時，一一俱當發願。供塗香時，作是願言：願無漏塗香，磨鎣熱惱者，脫彼諸地獄，一切炎蒸苦。供燒香，當願云：由我供焚香，得佛無礙智，願回此香雲，氣馥寒冰苦。燈供養時，作是念言：由我獻燈明，獲佛智光照，照彼阿修羅，永改驕狂性，傍生鞭撻苦，互相害吞啖，願得慈惠心，常生人天路。餘如大經云云。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬四
    <span>
    </span>
    明正供養
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      以如是等諸供養具，常為供養。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    問：如上所列多多供品，如何辨得？假使能辦，又如何能常供養如上所列多多佛耶？答：須知一香一華，無非中道。即空、即假、即中。即空故，盡虛空界；即假故，如雲普遍；即中故，一亦法界，多亦法界。一一品物，無不稱於真理。各各等虛空界，即以全法之身，遊諸剎土；稱真之物，供養諸佛。是故菩薩，不虛行於所修，常值諸佛，琱ㄔ╳氶F一切品物，常稱真而成就也。幸勿生疑。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    校量顯勝
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    校量
   </p>
   <p class="MsoPlainText" style="text-indent:24.0pt;">
    癸一
    <span>
    </span>
    舉所校量
   </p>
   <p class="MsoPlainText" style="text-indent:24.0pt;">
    子一
    <span>
    </span>
    總標
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善男子，諸供養中，法供養最。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    謂以前所列供養雖多，一一無非世間財物，總屬有為。何如以法供養之為愈乎？故此總標云，諸供養中，以法為供養之第一也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    子二
    <span>
    </span>
    別釋
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所謂：如說修行供養、利益眾生供養、攝受眾生供養、代眾生苦供養、勤修善根供養、不捨菩薩業供養、不離菩提心供養。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    問：云何為法供養？如文列明七行，皆法供養也。第一如說修行。大論云：「能行說為正，不行何所說？若說不修行，不名為智者。」據此，如說修行，方得佛法。是為以法供養也。法句經云：「雖誦千言，色情愈固；不如一解，心境忘懷。雖誦千言，不敬何益？不如一行，欣樂奉修
    <span lang="EN-US">
     ......。」第二利益眾生者，十地品云：「所修善根，皆為救護一切眾生。」諸佛出世，本為利樂一切眾生，故利生名法供養也。第三言攝受者，經又云：「諸佛出世，本為慈悲心，攝受眾生。」故以攝受眾生，名法供養也。所以維摩居士，以善方便，居毘耶離，常以六度行，攝取六蔽眾生，是真供養。第四言代眾生苦者，諸佛世尊，以大悲心，出現於世，故曰為眾生故，而起大悲心。今言代苦，即是上契佛心，是為真法供養也。第五言勤修者，經云：「不捨勤修一切善法，善法若不勤修，便不能利樂眾生，即與佛心相違。」故以勤修善根，是法供養也。第六言不捨菩薩業者，經云：「若捨菩薩所修事業，是亦不能利樂眾生。」故以不捨菩薩事業，為法供養也。第七言不離菩提心者，文云：「諸佛如來，以大悲心而為體故，因於眾生，而起大悲，因於大悲生菩提心，因菩提心，成等正覺。」故以不離菩提心，是為真法供養也。大部經云：「善男子！汝應如是解法供養，則得成就供養如來。」非以世間財寶飲食，名供養也。何以故？如來恭敬尊重法故。
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    癸二
    <span>
    </span>
    正明校量
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善男子！如前供養無量功德，比法供養一念功德，百分不及一，千分不及一，百千俱胝那由他分、迦羅分、算分、數分、喻分、優波尼沙陀分，亦不及一。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此段經文，必先釋義，而後明正意。釋義者，言如前供養者，即指向所言華雲香雲等多多品物，供養極微塵數如來。能供財大，所供佛多，自然獲得無量功德。若比校之於法供養之一念功德，猶不若也。詳而言之，彼財供養之百分、千分、百千俱胝那由他分，乃至優波尼沙陀分，皆不及法供養之一分也。梵云迦羅，華言豎折人身一毛，以為百分；意謂，盡人身之毛，皆為百分，取數多義。俱胝，那由他，均是大數名詞。梵言優波尼沙陀，此云近少分；意取碎大塊為微塵，塵數雖多，亦不及一也。正意者，經中正意。所以設此校量者，唯恐鈍根行者，祇知以能供財多，所供佛多，獲福必多；但著事行，不修理觀；樂著有為，不信無為。永嘉所謂：「住相布施生天福，猶如仰箭射虛空；勢力盡，箭還墜，招得來生不如意。」非虛語也。如上今解，行者了達一香一華，無非中道，即空即假即中。正供養時，心中作觀，及以發願，則財供，即成法供。維摩所謂：於食等者，放法亦等；於法等者，放食亦等。是為鈍根人而設此校量，讀者幸勿滯文而害意也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    徵釋
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何以故？以諸如來尊重法故；以如說行，出生諸佛故。若諸菩薩，行法供養，則得成就供養如來。如是修行，是真供養故。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句徵。謂何以如上多多財供，猶不及少分之法供耶？以諸下釋。第一行，標舉。所以謂諸佛世尊，尊重法故。以如說修行七行，俱能出生諸佛故。次一行，結顯法勝。所以財供，校量不上也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此廣大最勝供養，虛空界盡，眾生界盡，眾生業盡，眾生煩惱盡，我供乃盡；而虛空界，乃至煩惱不可盡故，我此供養亦無有盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今言最勝二字，顯出前之多多財供；不徒財供，兼有法供。正供養時，作觀發願；即是財法二供，等無差別。事與理稱，所以一一結歸無盡也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己四  懺悔業障願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒四願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言懺除業障者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言懺除業障者，梵言具云懺摩，華云悔過，據此則翻懺為悔也。前列名為懺悔者，即是半梵半華也。懺者，陳露先罪。悔者，改往修來。有云梵語懺摩，華言請忍。下加以悔，意言，請三寶忍受悔過，興善罰惡，追變往愆也。業障二字，舉中以駭前後。所謂煩惱障、業障、報障。今云懺除者，一懺俱懺，亦是舉一即三意也。須知業由惑生，報由業感。惑業報三，如惡叉聚；生則俱生，滅亦俱滅。今之懺除，豈是僅除中間，而不除前後？無有是處。造罪，必三業俱來；懺除，須事理雙懺。事是作法懺，以除身口二業；理即實相懺，除意地業也。當此去聖時遙，眾生業重，非事懺不為功。事懺，須對三寶前發露首罪，至誠懇禱，五體投地，如大山崩。理懺，如普賢觀經云：「若欲懺悔者，端坐念實相；眾罪如霜露，慧日能消除。」是故宜至誠，懺悔六情根。維摩教觀罪性，不在內外中間，俱理懺也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    舉所懺罪多
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    正舉
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      菩薩自念：我於過去，無始劫中，由貪瞋癡，發身口意，作諸惡業，
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    貪瞋癡是業因，惑也。身口意是業緣，動之，不論善之與惡，均屬於業。作諸惡業，即是業體。唯識論云：「大乘三業，皆以思為體。」動身之思，發語之思，及思當體，皆業也。故知身口意，是造業之機器。動三之思，名為三業。業有三種：一、善，二、惡，三、不動。今唯取惡；為懺除故，故唯取惡；以善與不動，毋須懺故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    顯多
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      無量無邊。若此惡業，有體相者，盡虛空界，不能容受。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此段經文，宜引佛名經釋之。經云：「獨頭無明，為煩惱種，無始受身以來，經無量劫，則劫不可數。一一劫中，受種種身，則身不可數。於一一身，造種種業，則業不可數。」故文云：「無量無邊，盡虛空界不能容受。」所幸無形，不見相貌；設有相貌，無處安容。據理而言，苟能懺之惡業清淨者，所獲功德，亦盡虛空界，不能容受也。如闇室之暗，遍滿一室，經歷千年，其暗如故；須臾燈光照室，其光所遍分量，一須臾頃，便與室中千年之暗，分量齊等。故婆沙論懺悔功德云：「此懺悔一念之善，如有形色者，大千世界，不能容受。」以敵對相翻，一一即真功德故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    辨能懺心相
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    辨能懺相
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我今悉以清淨三業，
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此明懺罪之機器也。昔因三業染污，故無罪不為；今明三業清淨，故無罪不懺。亦敵對相翻也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    明所懺境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      遍於法界，極微塵剎，一切諸佛菩薩眾前，誠心懺悔，後不復造；琣穛b戒，一切功德。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句有二意
    <span lang="EN-US">
     .一者，三業俱一思為體，思體周遍，故昔造罪，盡空界不能容。今懺悔清淨之思，亦周遍也。二者，三業俱是因緣生法，當體即空假中。即空，故盡虛空；即假，故遍法界；即中，故橫豎普周也。次二句正辨所對。昔因親近惡友，違背良師；今於十方諸佛前，誠心懺悔。亦敵對相翻也。誠心句，簡不至心，緩縱情慮，罪不滅也。謂自此已後，不復造惡，痡`安住清淨戒品之中，則自然一切罪滅，一切福生。所謂革故不造新，滅業障如翻大地。
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡，我懺乃盡；而虛空界乃至眾生煩惱不可盡故，我此懺悔，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己五
    <span>
    </span>
    隨喜功德願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒五願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言隨喜功德者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    隨，是隨順，不違逆意。喜，是歡喜，不厭惡意。謂隨其見聞，無問大小，乃至一毫之善，一塵之福，皆歡喜也。大疏云：然餘處隨喜，在勸請後；今之隨喜，是懺中別義。事勢相連，故先明之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    隨喜諸佛德
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切佛剎，極微塵數，諸佛如來，從初發心，為一切智，勤修福聚，不惜身命，經不可說不可說佛剎，極微塵數劫；一一劫中，捨不可說不可說佛剎，極微塵數，頭目手足。如是一切，難行苦行，圓滿種種波羅密門，證入種種菩薩智地，成就諸佛無上菩提；及般涅槃，分布舍利。所有善根，我皆隨喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    初緣界廣，故云盡虛空界，十方三世一切佛剎。次言佛多，故云極微塵數，諸佛如來。三從因至果，初發心是因，一切智是果，為一切智。中間拚捨身命，經劫常行。所經之劫，非是少時，故云不可說不可說佛剎極微塵數劫。所捨身命，亦非少數，亦有爾所微塵數。捨頭目手足，誠難行苦行也。如我世尊：昔作雪山童子，為求半偈，拚捨全身；為薩埵王子，捨身救虎；為六牙象王，自投獵者；作圓滿福智王，施眼睛；為金色鹿王，捨身求道；乃至為最上身菩薩，施頭目髓腦。廣如菩薩本行經說，閱者詳之。波羅密門言種種者，依六度擴充，有八萬四千也。諸度尚圓，況檀度，甯不兼於內財乎？智地言種種者，即心地品之四十地也；是福智齊修，所以能二嚴克備耳。言及般涅槃分布舍利者，謂眾生機盡，佛應云亡；如薪盡火滅，勢必然也。佛以大悲熏修，遺留舍利，普令眾生，滅罪生福也。末二句，正言隨喜。善根，猶言功德。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    隨喜六趣善
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      及彼十方一切世界，六趣四生，一切種類；所有功德，乃至一塵，我皆隨喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六趣，即六道，舉所依之報也。四生，謂胎卵濕化，舉能依之果也。天上六欲，人間四洲，固然有善可喜。而三途苦趣，有何善可論乎？今所以云乃至一塵，我皆隨喜；彼雖極苦，不得謂無一塵之善也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛三
    <span>
    </span>
    隨喜二乘善
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      十方三世，一切聲聞，及辟支佛，有學、無學；所有功德，我皆隨喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    聲聞，有四向四果，皆超凡入聖人也。初果至四果向，皆居學地，研真斷惑，名有學位；唯第四阿羅漢，真窮惑盡，名無學也。俱是聞佛聲教，故皆稱聲聞。梵語辟支迦羅，華言獨覺，又云緣覺。出有佛世，聞十二因緣，覺悟真諦之理，故稱緣覺；出無佛世，獨宿孤峰，觀緣悟道，名為獨覺。此二種人，未得道前，稱有學；了道證真，稱無學。此二乘人，為自了漢，從因至果，功德多多，非言能盡，故曰所有功德，皆隨喜也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛四
    <span>
    </span>
    隨喜菩薩德
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      一切菩薩，所修無量難行苦行，志求無上正等菩提，廣大功德，我皆隨喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    因稱菩薩，果號如來。前科諸佛之難行苦行，即居菩薩地中而行，以其志求無上菩提，無論行之麤妙大小，乃至一塵之福，無非是成佛之因，故云廣大功德，皆隨喜也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡；我此隨喜，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大品經，隨喜品云：「大千海水，一毛破為百分，渧取海水，可知其數；隨喜之福，不知其數。」故結歸無盡也。讀妙經隨喜品，即可知矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己六
    <span>
    </span>
    請轉法輪願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒六願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言請轉法輪者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即勸請願也；除謗法障，起慈善根。法者，軌持義，通教理行果。輪者，所乘義，大小乘別。且小乘二部，通名五義：一、速疾義，如輪王輪，有速疾轉故；今聖智起時，有速疾之用也。二、取捨義，如輪王輪，捨東州，取南州等；聖智亦爾，捨苦諦，取滅諦等。三、降伏義，如輪王輪，若未伏者，即能伏之。四、鎮已伏義，如輪王輪，盡皆歸伏，輪亦常行鎮之；今明見道，雖斷見惑，尚有思在，更起觀智，令思伏斷。五、上下轉義，王輪有上下轉；聖智亦爾，三界上下，斷煩惱也。苦法智，斷下界惑；苦類智，斷上界惑也。具此五義，名為法輪。約大乘，有四義：一、圓滿義，具轂輻輞三故；聖智亦爾，一具三故。二、摧壞義，螳螂拒轍，輪能摧之；聖智現前，能摧微惑也。三、鎮遏義，即於見道，更作觀行，鎮伏煩惱也。四、不定義，從見道，入修道，從修道，入無學，自既證已，即起慈心，令他同證也。以上約所轉義。若約能轉，即展轉傳授義；謂過去佛，傳至現未佛也。能所合說，名轉法輪。請，謂勸請。小乘自度，但懺而已；菩薩愍他，故須勸請。請佛普雨，自他俱霑也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    學所請境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切佛剎，極微塵中，一一各有不可說不可說佛剎，極微塵數廣大佛剎；一一剎中，念念有不可說不可說佛剎，極微塵數，一切諸佛，成等正覺。一切菩薩，海會圍繞。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前二行，標所遍處，有兩重無盡。言一一各有不可說等者，具二種無礙。初一行，明一多無礙；次一行，明小大無礙。所以然者，以性融相，故爾也。後二行，舉所請人。人有二：佛是果人，菩薩是因人。言念念有不可說等者，意在所請境寬，能請心亦無邊也。一念尚爾，況經多劫乎？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    明勸請法
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      而我悉以身口意業，種種方便，殷勤勸請，轉妙法輪。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言種種方便等者，如我世尊，初成正覺，獨坐入定，思惟是事。意言：我所得智慧，微妙最第一！眾生諸根鈍，著樂癡所盲；如斯之等類，云何而可度？思惟已竟，默然而住。復念諸佛，得梵王請，方轉法輪。作是念已，放光遠照；致令梵王先請，帝釋次請。言勸請，即作禮圍遶，長跪說偈等，種種方便。於是佛即鑒大小機，應機說法，名轉法輪耳。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡；我常勸講一切諸佛，轉正法輪，無有窮盡。念念相續，無有間斷。身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    菩薩常請，諸佛常說；盡未來時，無間無歇。這是結歸無盡意。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己七
    <span>
    </span>
    請佛住世願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒七願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言請佛住世者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此科是勸請中別義。圭山鈔偈云：「十方一切佛，若欲捨壽者，我今頭面禮，勸請令久住。」釋曰，眾生心淨，見佛常住；眾生心垢，見佛涅槃。佛無生滅，隨機見殊，故知心淨觀佛，是為真勸請也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有盡法界、虛空界，十方三世，一切佛剎，極微塵數，諸佛如來，將欲示現般涅槃者；及諸菩薩、聲聞、緣覺，有學、無學，乃至一切諸善知識，我悉勸請，莫入涅槃；經於一切佛剎極微塵數劫，為欲利樂一切眾生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首二句，標處遍。次二句，顯佛多。次一句，明涅槃非真，故曰示現。梵語具云般涅槃那，古譯翻為入滅息，今翻云滅度，謂滅五住煩惱，度二種生死也。且涅槃有三：一、性淨涅槃，義翻圓寂；謂法爾無缺曰圓，體自真常稱寂。二、方便淨涅槃，謂萬德成滿曰圓，眾累永息稱寂。三、應化涅槃，謂化用周遍曰圓，用息歸體稱寂。今指第三。唯識論說，有四涅槃。一、自性清淨涅槃，謂真如之性，無始時來，本自清淨，雖有客塵，而不能染，故曰性淨。二、有餘涅槃，謂三乘聖人，雖斷盡見思，猶有無明餘在，由證擇滅無為，離諸囂動，故號涅槃。三、無餘涅槃，謂鈍根阿羅漢，厭苦欣寂，灰身泯智，餘跡既寂，故稱無餘。四、無住涅槃，謂出障真如，大悲般若，時常輔翼。由大悲故，不住涅槃；由般若故，不住生死；盡未來際，利樂有情。即用即寂，故稱無住。即今所請者，指第四也。及諸下，兼請餘聖；不唯僅願請佛，并願請餘聖人也。謂聲聞緣覺，有學二乘，咸為世間，清淨福田；理合為眾生請願，莫入涅槃。至於佛滅度後，末法時中，親善知識，為第一大事。何以故？善知識，為得道全因緣故。雖是凡夫，可為巨夜明燈，苦海良導，故亦願勸請也。故云我悉勸請。經標從勝邊說，故但云請佛住世。文從通意，故三乘皆請也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡；我此勸請，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己八
    <span>
    </span>
    常隨佛學願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒八願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言常隨佛學者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    自此至十，三科皆是回向。前二是別義，如其不然，何以下重頌中，頌第七願竟，便頌回向？以其欲收前二，屬回向故。故知前二，即是別義也。而所以須開別說者，即是所修二利之行體故。此科屬自利，第九屬利他，至第十，將此二利功德，及前七科行願之福，盡皆回向三處也。言常隨佛學者，謂佛從因至果，所歷之行，所為之事，為我所緣之境，引出自心之志，隨而學之。乃以觀智，融己身心，令常注如是之境；勿使一念，趣於六塵五欲顛倒境也。行者苟能以佛所歷苦行之境，常作心觀者，設遇苦事，乃稱本願，不生怨惱；逢諸樂事，自無耽染，以非常時心觀之所願故。有志於學者，勉旃！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    隨本師學
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    明所學法
   </p>
   <p class="MsoPlainText" style="text-indent:24.0pt;">
    癸一
    <span>
    </span>
    明因中妙行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如此娑婆世界，毗盧遮那如來，從初發心，精進不退，以不可說不可說身命，而為布施；剝皮為紙，析骨寫筆，刺血為墨，書寫經典，積如須彌。為重法故，不惜身命，何況王位，城邑聚落，宮殿園林，一切所有，及餘種種，難行苦行。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    娑婆，此云堪忍，乃我本師所王大千之世界也，居最中央香水海；二十重華藏，即第十三重世界是。意取，此穢土眾生，可以起觀造修也。言從初發心者。毗盧，即是釋迦；以華嚴，真應不二故。今言真身，故曰遮那；他經言應身，故稱釋迦。乃不二而二，二而不二也。今經尚未施權，故釋迦稱遮那；法華已經顯實，故遮那稱釋迦。他經已施權，未顯實，故遮那是遮那，釋迦自釋迦；以真應未相即故。瓔珞本業經云：「具縛凡夫，未識三寶，不知善惡因果，乃於佛法，不起一念信心。乃至從此，住佛菩提，正教法中，發菩提心，起一念信，爾時便名，信相菩薩。」故云從初發心也。言精進不退者，簡非懶惰懈怠。謂勇悍無退曰進，萬行無雜稱精。精進有三：一、披甲精進，無惡不斷也。二、善法精進，無善不修也。三、利樂精進，無有情不度也。不退有二：一、不退墮。二、不退轉。十信，為不退墮，不退墮於四惡道故。登住為不退轉，謂有漏業盡，無業牽引，故不退轉，唯有乘願度生耳。以不可說下，專明檀波羅蜜。以檀度，為諸度之首；舉一攝諸，故專明之。梵語檀那，華言布施。布施有三：一、財施，二、法施，三、無畏施。今是財施。財施有二：一、內財，二、外財。內財捨身命，外財捨寶物。今是內財。剝皮下一行文，非僅財施，亦兼法施；不但捨身，亦能捨命；故下云為重法故，不惜身命。言剝皮為紙等者，宜作二釋：一、因緣釋，二、觀心釋。因緣釋者，如集一切福德三昧經云：「昔久遠劫，有仙人，名最勝；住山林中，見諸仙苦。常行慈心，作是念言：非但慈心，能濟眾生，唯集多聞，滅除眾生煩惱邪見，令生正見。念已，便詣城邑聚落，處處推求說法之師。時有天魔，來語仙言：我今有佛所說一偈；汝能剝皮為紙，刺血為墨，析骨為筆，書寫此偈，當為汝說。最勝聞已，即作念言：我於無量劫中，常以無故，為他割截，受苦無量，都無利益；我今當捨不堅之身，易得妙法。歡喜踴躍，即以利刀，剝皮為紙，刺血為墨，析骨為筆，合掌向天，請說佛偈。時魔見已，愁憂憔悴，即便隱去。仙見天去，作是願言：我今為法，不惜軀命；為眾生故，至誠不虛。餘方世界，有大慈悲，能說法者，當現我前！作是願已，東方去此，三十二剎，有世界，名普無垢。其國有佛，號淨名王。忽住其前，放大光明，照最勝身，苦痛即除，平復如故。佛即廣說，集一切福德三昧；仙人聞已，得無礙辯。佛說法已，還復不現。最勝仙人，得辯才已，廣為眾生，演說妙法，令無量眾生，住三乘道；經千歲後，爾乃命終，生淨名王佛，普無垢國中。由敬法故，今得成佛。佛告淨威，昔最勝者，今我身是。」是故當知，若人能恭敬求法，佛於其人，不入涅槃；法亦不滅。雖在異土，常面見佛，得聞正法。此因緣釋也。觀心釋者，謂觀察此身，若皮若骨，都無定實；舉體全空，無我我所。雖見似有，如泡如燄，如聚沫，如芭蕉；既無自體，原同法界。如是一一推徵，三諦具足；依而修之，即成三觀。詮此義時，聞已生解，契圓理機，便是寫經。經是詮表生解義故。如其不觀不推，迷心取相，寫亦奚益哉？此舉內財重施之難。何況下，例於外財輕施之易也。如文可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    癸二
    <span>
    </span>
    辯果上勝因
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      乃至樹下，成大菩提，示種種神通，起種種變化，現種種佛身，處種種眾會。或處一切諸大菩薩，眾會道場；或處聲聞，及辟支佛，眾會道場；或處轉輪聖王，小王眷屬，眾會道場；或處剎利，及婆羅門，長者居士，眾會道場；乃至或處天龍八部，人非人等，眾會道場。處於如是種種眾會，以圓滿音，如大雷震，隨其樂欲，成熟眾生；乃至示現，入於涅槃。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句明得果，故曰成大菩提。言樹下者，劣身佛，木菩提樹下；勝身佛，七寶菩提樹下。劣身佛，以生草為座；勝身佛，以天衣為座。示種下，明勝用。神，名天心。通，名慧性。心性作用，不測無礙，為神通也。有六種不同，故云種種。轉換舊質稱變，無而忽有曰化。有十八不同，故亦言種種。此六神通、十八變，二乘聖人俱有；今是佛果勝用，不得同日而言也。佛身言種種者，總之三身，謂法身、報身、應身。別則十身：一、眾生身，二、國土身，三、業報身，四、聲聞身，五、緣覺身，六、菩薩身，七、如來身，八、法身，九、智身，十、虛空身。善財所遇知識，皆不離佛身，故云種種。既言示現，宜從勝用邊說。經所謂：應以何身得度者，即現何身而為說法。從勝邊說，雖隨類應現，皆稱佛身，故亦可云種種耳。眾會言種種者，如下所列，文俱易知。言轉輪聖王，人中第一；千子圍繞，七寶隨身；統攝四洲，大弘十善；相圓百福，足蹈千輪；是金輪王也。次有銀銅鐵三種輪王，避繁不贅。小王，指諸國土中，各守邊疆之粟散王也。剎利，王種也；仁恕為志，奕世君臨，故稱王種。婆羅門，此云淨行，謂守道居貞，潔白其操之稱。齒德俱尊，上敬下歸，乃稱長者。富而不貴，蓄德懷仁，曰居士也。八部，如品末釋。或作彼王，化彼眷屬；或現諸身，在彼眾中，說法教化；故云處種種會也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    辯能學心
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是一切，我皆隨學。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上來本師從因至果，種種難行苦行，不唯一佛如是，而歷古諸佛，莫不皆然，所以得成無上正等正覺。本師亦隨古佛學。俗語有之，彼既丈夫我亦然，不應自輕而退屈。故曰如是一切，我皆隨學。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    隨諸佛學
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如今世尊，毗盧遮那。如是盡法界、虛空界，十方三世，一切佛剎，所有塵中，一切如來，皆亦如是；於念念中，我皆隨學。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句，承前結指。意謂，我所以云皆隨學者，如今本師世尊毘盧遮那是也。如是下，正言本科。謂盡虛空界，十方三世，一切佛剎，微塵數如來，我亦如是，皆隨學也。言於念念中者，須知吾人自心，念念有佛成正覺也。如出現品云：「佛子！應知自心，念念常有佛成正覺。何以故？諸佛如來，不離此心，成正覺故。自心既爾，一切眾生心亦然。」佛者，覺也。一念覺，即一佛出世；念念覺，即諸佛出世。我念念思惟覺，即念念皆隨佛學也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是虛空界盡，眾生界盡，眾生業盡，眾生煩惱盡；我此隨學，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如上觀心釋文。心既無盡，則我隨學亦無盡也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己九
    <span>
    </span>
    痗雯野苃@
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒九願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言恆順眾生者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言痗隍怴A琚A常也。順，是隨順。眾生種類萬別，根性千差，若言痡`隨順，不亦難乎？前科於佛，言隨學，謂諸佛因果之行，可宗可慕；順於真理，故須連心倣學。今於眾生言痗隍怴A眾生善惡之行，不離迷心；麤獷乖道，非可軌持，故不言學。然不壞假名，不滅假相；法無自性，一切皆如。常以同體大悲，融通物我，故云痗間C在迷執行者，我心過堅者，固為難事；在悟心大士，見解融通者，誠易易也。彼悟心人，自先以曠蕩虛心，物我無二，自覺真性，凡聖不差；上合十方如來，下同六道含識。如是見解，如是用心，方名普賢第九行願，故云痗雯野矷C
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    正明
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    明所順境
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      謂盡法界、虛空界，十方剎海，所有眾生，種種差別，所謂：卵生、胎生、濕生、化生，或有依於地水火風而生住者；或有依空，及諸卉木而生住者；種種生類、種種色身、種種形狀、種種相貌、種種壽量、種種族類、種種名號、種種心性、種種知見、種種欲樂、種種意行、種種威儀、種種衣服、種種飲食，處於種種村營聚落、城邑宮殿；乃至一切天龍八部，人非人等，無足二足，四足多足，有色無色，有想無想，非有想非無想。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第一行，總標方處，以顯境寬。眾生者，何謂也？謂以四大五蘊，根塵識界，因緣和合，假名為人，號曰眾生。所謂下，先顯四生。或有下，後明餘五，依義別顯。言四大，依空，及卉木，而生住者，是明依止差別。種種下，明種類差別。言生類，天上六欲，人間四洲，以至羽毛鱗甲，萬別千差。言色身，有麤有妙。形狀，有橫有豎。相貌，有妍有媸。壽命，有長有短。種族，有貴有賤。心性，有剛有柔。知見，有邪有正。欲樂，有善有惡。意行，有定有散。威儀，有動有靜。如是等猶若河沙，故各言種種也。衣服乃至宮殿，即受用差別也。乃至下，攝所餘類。天龍八部，具如經末所明。有色無色下，正明餘五。謂有色、無色、有想、無想、非有想非無想，名五類也。前言四生，後言五類，包盡三界內，一切眾生無遺耳。俱舍偈云：「倒心趣欲境，濕化染香處；天首上三橫，地獄頭歸下。」論曰：如中有身，往彼受生，先起倒心，馳趣欲境。彼由業力，所起眼根，雖住遠方，能見生處父母交會，而起倒心。男中有，緣母，起於男欲；女緣父，起於女欲。反此二緣，俱起瞋心。若濕生者，染香故生；謂雖在遠處，亦能嗅知生處香氣，便生愛染，往彼受生。隨業所應，香有淨穢，穢即臭氣。若化生者，染處故生；謂雖遠，亦能觀知當所生處，便生愛染，往彼受生。隨業所應，處有淨穢。又天中有首正上升，如從座起。人、鬼、傍生，三類中陰，還如人等。地獄中陰，頭下足上，顛墜其中。餘五類，則麤細差別。此明報相。下二界，有色為麤，無色為細。於有色中，有想為麤，無想為細。非有想非無想，則無色中，唯舉其細，對餘為麤。以上但配所依，及麤細耳。若言配五道者，天及地獄，唯化生；鬼具胎化；人畜各通四。鬼胎生，指地行羅叉、夜叉，及鬼子母兒，餘皆化生。人具四者：卵，如毘佉母，卵生三十二子。胎，如常人。濕，如柰女，從菴蘿樹，濕氣而生，即菴蘿女也。化生，如劫初之人，從二禪天，下生人間。畜具四者，謂龍與金翅鳥，各有四生。故正法念處經云：化生金翅鳥，能食四生龍，如次濕胎卵，能食三二一。餘鳥皆卵，餘獸皆胎。著地飛空，微細蠢動，不可具述。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    明能順心
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如是等類，我皆於彼，隨順而轉；種種承事，種種供養；如敬父母，如奉師長，及阿羅漢；乃至如來，等無有異。於諸病苦，為作良醫；於失道者，示其正路；於闇夜中，為作光明；於貧窮者，令得伏藏。菩薩如是平等，饒益一切眾生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句，承上起下。我皆下，正明隨順。言於彼順轉者，謂隨上彼彼眾生，生觀想心，故云轉也。言敬父母者，本生心地觀經云：「父有慈恩，母有悲恩；長養之恩，彌於普天。此間所高，莫過須彌；悲母之恩，須彌過之。世間之重，大地為最；悲母之恩，亦過於彼。若背恩不順，令其怨念；父母發惡，子即隨墮。以百千種上妙供具，供養一百五通仙人，不如以微少物，供養父母；校量其福，不可為比。」言如者，同也；非似也。謂痡`對於眾生，同父母一樣看待；雖非親生我的父母，當如親生一般，故云如也。梵網經云：「一切眾生，男者是我父，女者是我母，我生生無不從之受生。」故六道眾生，皆是我父母。校今如字，更為親切。言奉師長者，經云：「生我者父母，成我者師長；我之法身，由師口生，從法化生，乃至教誨引導，直至菩提。」故知師恩，過父母恩也。若見眾生同師長，順斯琩o。阿羅漢，世之大福田也；順之獲福，逆之得罪。乃至，超略之詞。以中間還有辟支佛，諸菩薩，故云乃至如來。若見眾生，同彼出世四聖，故曰等無有異。於諸下，教我發願。謂於諸病苦眾生，我願作良醫，應病與藥；於失道迷路眾生，我願指示正路，而導引之；於昏暗巨夜之時，我願作明燈，以照燭之；於貧窮苦惱眾生，我願出其隱伏寶藏，令得終身而受用之。痗雯野芚陔纂A宜如是平等，饒益眾生。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    徵釋
   </p>
   <p class="MsoPlainText" style="text-indent:24.0pt;">
    壬一  令如來喜
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span lang="EN-US" style="color:#333399">
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何以故？菩薩若能隨順眾生，則為隨順供養諸佛；若於眾生尊重承事，則為尊重承事如來；若令眾生生歡喜者，則令一切如來歡喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句徵。意謂對於如來，理合痗間C何以見眾生，亦必要順耶？菩薩下釋。意謂若順眾生，便為順佛；若不順生，佛心不喜。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    增大悲心
   </p>
   <p class="MsoPlainText" style="text-indent:24.0pt;">
    癸一
    <span>
    </span>
    徵
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何以故？
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    意謂生佛懸隔，何以令眾生喜，便為令諸佛生喜耶？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    癸二
    <span>
    </span>
    釋
   </p>
   <p class="MsoPlainText" style="text-indent:24.0pt;">
    子一
    <span>
    </span>
    法說
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      諸佛如來，以大悲心，而為體故。因於眾生，而起大悲；因於大悲，生菩提心；因菩提心，成等正覺。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋意謂，佛以大悲心為體；若不順生，不合佛體，此即同體大悲也。謂大悲欲化眾生，須學化生之智；智既圓矣，自明成佛。而菩提心，必具大悲、大願、大智故也，所以言諸佛如來，以大悲心為體也。世間凡夫之悲，不名為大；出世之悲，方名為大。於出世中，二乘之悲，不名為大；佛菩薩悲，方名為大。今是普賢攝化之悲，普解一切，彌綸而不漏，稱之為大。見諸眾生，痝B生死五趣輪迴，造諸惡因，受諸苦楚；菩薩愍傷，深加惻愴，故稱悲也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    子二
    <span>
    </span>
    喻明
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      譬如曠野，沙磧之中，有大樹王；若根得水，枝葉華果，悉皆繁茂。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    生死懸絕，迴無所依，名為曠野。不生善根，喻以沙磧。佛菩提法，如大樹王。智慧禪定，猶如枝葉。菩薩依學，方之以華。諸佛證之，目之為果。一切眾生，以為其根。以大慈悲，而為其水。水滋樹根，華果繁茂；悲念萬類，成就佛因。合文備矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    子三
    <span>
    </span>
    法合
   </p>
   <p class="MsoPlainText" style="text-indent:24.0pt;">
    丑一
    <span>
    </span>
    正合法
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      生死曠野，菩提樹王，亦復如是。一切眾生，而為樹根；諸佛菩薩，而為華果。以大悲水，饒益眾生，則能成就諸佛菩薩智慧華果。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言眾生為樹根者，謂諸佛無不從迷而悟，從妄而真。淨名云：「煩惱即菩提，諸佛解脫，當於眾生心行中求。」法句經云：「塵勞諸佛種等。」是以證之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丑二
    <span>
    </span>
    重徵釋
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      何以故？若諸菩薩，以大悲水，饒益眾生，則能成就阿耨多羅三藐三菩提故。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句徵。意謂，何以益眾生，而成菩提之智？大似與他食，而自己空口飽，有是理乎？若諸下，釋意幽隱，宜更揭示。前文云：大悲益生，成就佛智。今文云：大悲益生，成就菩提。但似結前義，不似通難。今當再出經意，令其顯然。意云：夫欲智慧圓滿成就者，必須自他無異，物我同如；見一切眾生，皆是我心所現。故益他，即是益我；生圓，我智方圓。乃牒前語，生起義勢，故云以大悲水饒益眾生，即能成就菩提也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丑三
    <span>
    </span>
    反結成
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是故菩提，屬於眾生；若無眾生，一切菩薩，終不能成無上正覺。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此一節交，宜以兩種釋法：一、對緣釋，二、觀心釋。對緣者，前文云因於眾生，而起大悲，乃至成正覺，正此文之註腳。觀心者，又有二意：一、攀緣妄想，即是眾生。妄即不覺，覺即無妄。無妄，合於本覺，名為成佛。二、思惟觀察法義，此心念念生起，亦是眾生。因此心，念念推察，方見正理；成智，方證菩提，故云爾也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丑四
    <span>
    </span>
    結示知
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善男子！汝於此義，應如是解。以於眾生心平等故，則能成就圓滿大悲；以大悲心隨眾生故，則能成就供養如來。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    意謂：上來重重徵釋，可謂澈法底源，毫無覆隱。此種玄義，汝應如是領解，方知痗雯野矷A即是增長大悲，圓成大悲。大悲順生，即是供養如來矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      菩薩如是隨順眾生。虛空界盡，眾生界盡，眾生業盡，眾生煩惱盡；我此隨順，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己十
    <span>
    </span>
    普皆回向願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    牒十願名
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      復次，善男子！言普皆回向者：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言普皆回向者，謂以普皆二字，收前九門功德。文云，從初禮拜，乃至隨順，所有功德，皆悉回向，正此謂也。回，是轉義。向，是趣義。謂轉自所修善業，趣向於三處也。言三處者：一、向眾生，名回自向他。二、向諸佛，名回因向果。三、向實際，名回事向理。大疏云：除狹劣障，成廣大善者，顯益及所為也。若不回向，其心狹劣；肯回向者，一毫之善，皆遍法界，故云廣大。如回聲入角，聲則遠聞；功德回向，亦復如是。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    釋行願相
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    普收前九
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      從初禮拜，乃至隨順，所有功德，
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    禮拜，是第一願；隨順，是第九願。以乃至二字，含攝中間七願。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    正明回向
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    回向眾生
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      皆悉迴向，盡法界、虛空界，一切眾生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    以下所列經文，三處宛爾具足。此科回向法界眾生也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    回向菩提
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      願令眾生：常得安樂，無諸病苦。欲行惡法，皆悉不成；所修善業，皆速成就。關閉一切諸惡趣門，開示人天涅槃正路。若諸眾生，因其積集諸惡業故，所感一切極重苦果，我皆代受。令彼眾生，悉皆解脫；究竟成就，無上菩提。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    夫回向，必兼發願。發願，亦回向意也。故須連帶而起，前二行，願離苦得樂，截惡成善。令盡界眾生，皆得如是，則橫遍十方；當得如是，則豎窮三際也。後二行，願發心代苦，成就菩提。大疏有徵、有釋。徵云：苦由業生，我無是業，何能代得？釋云：略有七意：一者、起悲。謂明知自居凡地，事必不能。二者、修行。謂修諸苦行，後能與物，作增上緣，即名為代。三、留惑。謂自留微惑，受有苦身，為他說法，令不造惡。因亡果喪，即名為代。四、捨命。謂若見眾生造無間業，當受大苦；無異方便，令不造業。願自斷命，先墮地獄；彼墮獄時，令彼脫苦，乃名為代。五、由初。謂由於初發心時，有願在先，願常處惡趣，乃至饑世，身為大魚，即名為代。六、同真。謂願是修善，苦是修惡，二修皆是性具，故曰同真。以即真之大願，潛至即真之苦處，令彼潛消，即名為代。七、指體。謂菩薩以法界為身，自他不二，故眾生受苦，即菩薩受苦，無有異也。故須代苦。此七意，初一，唯理想。次二，為代緣。次二，實代苦。後二，為觀行。即圓妙理觀也。設有問云：若依四五二意，盡能普代，何故猶有眾生受苦耶？答云：然約有緣，方能代爾。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    結顯無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      菩薩如是所修回向，虛空界盡，業生界盡，眾生業盡，眾生煩惱盡；我此回向，無有窮盡。念念相續，無有間斷；身語意業，無有疲厭。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此科即第三回向實際，以盡於法界，義同實際故。大疏云：回向所以要三處者，凡是菩薩，必大悲下化，大智上求，更須離眾生相，及菩提相，故須三也。三必相資，舉一即具。謂，一、證實相，須向眾生。以化眾生，成自利，斷障證真故。亦向菩提，速證菩提，具一切智，斷於二障，方窮實際故。二、度眾生，須向實際。於惑自在，方能化故。亦向菩提，有上智，方能廣利故。三、為得菩提，故向眾生。不度生，不證菩提故。亦向實際，不證實際，不得真果故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊三
    <span>
    </span>
    結益令知
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善男子！是為菩薩摩訶薩十種大願，具足圓滿。若諸菩薩，於此大願，隨順趣入；則能成熟一切眾生，則能隨順阿耨多羅三藐三菩提，則能成滿普賢菩薩諸行願海。是故善男子，汝於此義，應如是知。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此科文似結前二大科，其實結顯三處回向也。第一行，正結前二。若諸下，結顯三處。回向，謂成熟眾生，回自向他也。隨順菩提，回因向果也。滿行願海，回事向理也。是故下，令汝應知。文俱可見。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙二
    <span>
    </span>
    顯經勝德
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    校量聞經德
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若有善男子、善女人，以滿十方無量無邊，不可說不可說佛剎，極微塵數一切世界，上妙七寶，及諸人天最勝安樂，布施爾所一切世界所有眾生，供養爾所一切世界諸佛菩薩，經爾所佛剎極微塵數劫，相續不斷，所得功德；若復有人，聞此願王，一經於耳，所有功德，比前功德，百分不及一，千分不及一，乃至優波尼沙陀分，亦不及一。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句，出能校人。人雖但舉男女兩類，若以道俗合論，乃有九類。道有七類，謂比丘、比丘尼、式叉摩那、沙彌、沙彌尼、優婆塞、優婆夷。俗有二類，即居士、居士婦也。以滿下，舉能校之寶物雖多，舉勝而言，乃說七種，謂金、銀、珊瑚、硨磲、瑪瑙、赤珠、摩尼也。世界廣，故設無量無邊佛剎塵數。寶物多，故言滿一切界。此出外財所受用德，諸天人最勝安樂，並出內財能受用德也。以上為所施物勝。布施下，明所受人多。爾所二字，例上大數。即無量無邊不可說不可說佛剎極微塵數。如是世界所有眾生，以顯下凡人多。供養下，顯上聖亦多。經爾句舉施供時長。相續句，顯日日無空過者。如是則所得功德，可謂多矣。若復下，出所校法。意謂人但能聞此願王，不說全文，唯聞一四句偈，不過少時閒耳。非比前之長時，故曰一經於耳。經雖一部，聞祗一偈，其所得功德，乃有幾何？非比前之寶物多，世界廣也。茲言比前功德者，謂前之施供功德，比今聞經功德，百分千分，乃至優波尼沙陀分，俱不及一者，以彼是有為，雖多，有盡；玆是無為，雖少，不窮。古云：摩尼一粒，壓倒海寶千般。彼有為同類中比校，勝劣尚能若斯；況以世間物寶，與出世法寶，其一劣一勝，寧得同日而語哉？
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    顯餘眾行德
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    總明法行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      或復有人，以深信心，於此大願，受持讀誦，乃至書寫一四句偈，速能除滅，五無間業；所有世間身心等病，種種苦惱，乃至佛剎極微塵數一切惡業，皆得消除。一切魔軍、夜叉、羅剎，若鳩槃荼，若毗舍闍，若部多等，飲血啗肉，諸惡鬼神，皆悉遠離；或時發心，親近守護。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第一行總聰明法行。大疏云：法行總有十種：一、書寫，二、供養，三、轉施，四、聽聞，五、披讀，六、受持，七、開示，八、諷誦，九、思惟，十、修習。今出四種，兼前聽聞，僅舉五行。乃至二字，攝餘行也。速能下，明離惡業，以顯現報。前二行，離惡業，言無間，即阿鼻之華言也。有五：一、受生無間。此人死後，如射箭樣，即入獄中。二、壽命無間。在獄一劫，無中夭者。三、身形無間。身在獄中，遍滿一獄。四、受苦無間。一日一夜，萬死萬生。五、受報無間。死已復生，生已復死。由具上五，名五無間業，即五逆罪也。言速能除者，顯普賢願王之力也。言身心病者，依涅槃，各有四種。身四者：一、水，二、風，三、熱，四、客。客病亦四：一、非分強作，二、忘誤墮落，三、刀杖瓦石，四、鬼魅所著。心四者：一、踴躍，二、恐怖，三、憂愁，四、愚癡。苦惱言種種者，總指前之諸病，及諸逼迫等事耳。後二行，明現報。初明魔鬼遠離，梵云魔羅，華言殺者，能殺修行人慧命故。有四：一、煩惱魔，是生死因。二、天魔，是生死緣。三、蘊，四、死。此二魔，是生死果。軍，眾也。即指下鬼神，皆天魔之軍眾也。夜叉，捷疾鬼。羅剎，食人鬼。鳩槃荼，甕形鬼。毘舍闍，啖精氣鬼。部多，此云大身，亦云自生，乃化生，不從父母故。末句明發心守護，是樂法善鬼，非妒法惡鬼也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    廣顯眾德
   </p>
   <p class="MsoPlainText" style="text-indent:24.0pt;">
    己一
    <span>
    </span>
    偏舉一行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是故若人，誦此願者，
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    列陳眾德
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    通名五果
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    明增上果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      行於世間，無有障礙；如空中月，出於雲翳。諸佛菩薩，之所稱讚；一切人天，皆應禮敬；一切眾生，悉應供養。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    謂人肯但能誦此願王，無論在於何地，一切無有障礙。此法說也，下以喻明。謂譬如空中之月，超出雲翳之上，雲翳所不能礙；況感諸佛菩薩稱讚，一切人天禮敬，一切眾生供養。此顯經之增上力用也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    明等流果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此善男子，善得人身，圓滿普賢所有功德，不久當如普賢菩薩，速得成就微妙色身，具三十二大丈夫相。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    科言等流者，謂誦經人，便如普賢同等之流類也。如文可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛三
    <span>
    </span>
    異熟果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若生人天，所在之處，常居勝族。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言異熟者，非前之現報，乃顯生報也。謂現生雖未，來生即受報；是為異生方熟，乘因感果也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛四
    <span>
    </span>
    士用果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      悉能破壞一切惡趣，悉能遠離一切惡友，悉能制伏一切外道。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上科明異生之果，此科顯異生之報，即生報之力用也。士指大士，乃菩薩之別名。謂此人雖非真大士，有大士之勝用，故名士用。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛五
    <span>
    </span>
    離繫果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      悉能解脫一切煩惱；如師子王，摧伏群獸；堪受一切眾生供養。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    繫，縛也，即煩惱是。謂誦經功德，任運而能破除煩惱，故云離繫。初句法，次句喻，後句顯德。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    別顯勝果
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    顯行願功能
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      又復是人，臨命終時，最後剎那，一切諸根，悉皆散壞；一切親屬，悉皆捨離；一切威勢，悉皆退失；輔相大臣，宮城內外，象馬車乘，珍寶伏藏，如是一切，無復相隨。唯此願王，不相捨離；於一切時，引導其前；一剎那中，即得往生，極樂世界。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前三行，顯世間有漏果報，所謂萬般將不去也。諸根散壞，自身帶不去也；親屬捨離，他身帶不去也；威勢退失，輔相等一切無復相隨，世福帶不去也。後行半，顯出世間無漏德業，所謂唯有願隨身耳。初句，願王不離。次句，隨時引導。三句，得生淨土。世界言極樂者，地瑩七珍，池通八德，風搖樹響，與天樂以齊鳴；水激清波，將法音而同韻。六方調御，金口稱揚；三世如來，致以護念。總斯多義，故以名焉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    明殊勝果報
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    異熟報
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      到已，即見阿彌陀佛。文殊師利菩薩、普賢菩薩、觀自在菩薩、彌勒菩薩等，此諸菩薩，色相端嚴，功德具足，所共圍繞。其人自見，生蓮華中，蒙佛授記。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即生報，異熟果也。初行半，得見聖眾。阿彌陀佛，淨土化主也，翻無量光壽二義，如彌陀經。身相高大，有六十萬億那由他琲e沙由旬。壽量長遠，有無量無邊，不可思議阿僧祇劫。目澄四海，毫繞五山。光明無有涯，眷屬不知數。足不行，而十方遍。口不言，而萬類聞。左侍觀音，右翼勢至。國有百善，土無三惡。一稱名字，滅罪八十億劫波。一禮像形，妙相八萬四千全具。舉手低頭，益亦難量。文殊，云妙吉祥，降生時，有十瑞故。得果久矣，今助佛化，示生舍衛，多羅聚落，為梵德婆羅門子。香山云：德妙，而十方普現；道尊，為諸佛所師。昔度五百仙人，韜光雪嶺；今與一萬菩薩，現住清涼。廣如經說，不可具引。餘可知。此諸下，顯聖德相。其人下，現生授記。文俱可知。問：生極樂國，得見彌陀觀音，事必然耳。普賢是引導師，見亦當然。而文殊彌勒，本在娑婆；今言得見，何也？答：法身大士，皆以法界為身，無土不遍；不獨極樂有之，凡是淨土，皆悉不無其人。言等者，等取諸餘新賢舊聖，及常侍諸菩薩。經云：「其中多有一生補處，其數甚多，非是算數所能知之。」云但生彼國者，無不見也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    士用果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      得授記已，經於無數百千萬億那由他劫，普於十方不可說不可說世界，以智慧力，隨眾生心，而為利益。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言士用者，即利生大用也。首句，明得記。經於下，顯利生。文分三句。初句，標利生時。次句，顯利生處。後句，正明利生。文並可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬三
    <span>
    </span>
    增上報
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      不久當坐菩提道場，降伏魔軍，成等正覺，轉妙法輪；能令佛剎極微塵數世界眾生，發菩提心，隨其根性，教化成熟；乃至盡於未來劫海，廣能利益一切眾生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此明究竟成佛，說為增上報；亦可謂離繫報，究竟脫離煩惱縛故。分文為六：一、身坐道場，二、降魔成佛，三、弘法利生，四、令眾發心，五、隨機成熟，六、廣益無盡。正宗分竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <a name="a06">
    </a>
    乙三
    <span>
    </span>
    勸囑受持——流通分
   </p>
   <p class="MsoPlainText" style="text-indent:24.0pt;">
    丙一  結前勝德
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span lang="EN-US" style='font-family:"Times New Roman";
"Courier New"'>
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      善男子！彼諸眾生，若聞若信此大願王，受持讀誦，廣為人說；所有功德，除佛世尊，餘無知者。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    意謂，若人聞信願王，或能受持讀誦，為人說者，所有功德之大，無可為比，唯佛知之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙二
    <span>
    </span>
    正勸誦持
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是故汝等，聞此願王，莫生疑念；應當諦受，受已能讀，讀已能誦，誦已能持；乃至書寫，廣為人說。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    初囑莫生疑念，以疑則不信，不信必不肯持。應當下，正勸。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙三
    <span>
    </span>
    重舉勝德
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      是諸人等，於一念中，所有行願，皆得成就；所獲福聚，無量無邊；能於煩惱大苦海中，拔濟眾生，令其出離，皆得往生阿彌陀佛極樂世界。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大疏云：殷勤頌德，意在勸持。此一品經，文約義豐，實修行之玄要，乃華嚴之幽鍵。功高德遠，人宜精修。印度王臣，無人不讀。釋長文竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲二
    <span>
    </span>
    偈頌
   </p>
   <p class="MsoPlainText" style="text-indent:24.0pt;">
    乙一
    <span>
    </span>
    標頌
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時，普賢菩薩摩訶薩，欲重宣此義，普觀十方，而說偈言：
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    頌有多種：一、孤起，不頌長文，孤然而頌。二、重頌，為後來未聞，欲令聞故。三、複頌，為未解者，令悟解故。四、廣頌，長文略處，偈頌申之。五、略頌，長文已足，偈頌略之。六、結頌，為受持人，便記憶故。七、超頌，長文在後，頌在前故。八、追頌，長文在前，頌在後故。有斯八意，故作頌之，此結集者文也。大士未說頌前，先以法眼普觀十方者，何居？答：為鑒現前大眾，能否欣樂故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙二
    <span>
    </span>
    正頌
   </p>
   <p class="MsoPlainText" style="text-indent:24.0pt;">
    丙一
    <span>
    </span>
    頌正示行願
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    正頌行願
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    頌第一願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有十方世界中，三世一切人師子！我以清淨身語意，一切遍禮盡無餘。普賢行願威神力，普現一切如來前；一身復現剎塵身，一一遍禮剎塵佛。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    行願之名雖有十義，意祇有七，以後三合故。初二句頌所禮，次一句頌能禮，第四句明周遍，第五句辯遍因。謂所以能如是周遍者，全仗普賢行願威神之力故也。後三句別顯禮相。謂一一佛所，各有多身；一一己身，能起多禮。經云：一一如來所，一切剎塵禮。即此意也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    頌第二願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      於一塵中塵數佛，各處菩薩眾會中；無盡法界塵亦然，深信諸佛皆充滿。各以一切音聲海，普出無盡妙言辭；盡於未來一切劫，讚佛甚深功德海。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前偈，明所讚；唯深信二字，屬能讚因。後偈，全顯能讚。於中，前二句，明讚相；三句，明讚時；末句，正頌稱讚也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊三
    <span>
    </span>
    頌第三願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      以諸最勝妙華鬘，伎樂塗香及傘蓋；如是最勝莊嚴具，我以供養諸如來。最勝衣服最勝香，末香燒香與燈燭；一一皆如妙高聚，我悉供養諸如來。我以廣大勝解心，深信一切三世佛；悉以普賢行願力，普遍供養諸如來。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此文三偈。前二偈，俱前三句標供養品，後一句正申供養。後偈中，一切三世佛五字，是所供境。末句，正申供。餘皆能供因。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊四
    <span>
    </span>
    頌第四願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我昔所造諸惡業，皆由無始貪瞋癡，從身語意之所生，一切我今皆懺悔。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第一句標所懺業。第二句明造業因。第三句指造業器。末句正申懺悔。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊五
    <span>
    </span>
    頌第五願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      十方一切諸眾生，二乘有學及無學，一切如來與菩薩，所有功德皆隨喜。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此偈唯最後三字，明能隨喜，餘皆所隨喜。第一句，明六凡。於中，前四字，通標一切；後三，正明六凡。第二句，明二乘。第三句，明大乘。末句，前四字，總出聖凡功德；後三，如上已明。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊六
    <span>
    </span>
    頌第六願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      十方所有世間燈，最初成就菩提者，我今一切皆勸請，轉於無上妙法輪。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前二句，標所勸請。三句，正明勸請。末句，明所請事。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊七
    <span>
    </span>
    頌第七願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      諸佛若欲示涅槃，我悉至誠而勸請，唯願久住剎塵劫，利樂一切諸眾生。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句標所請。次句正明勸請。三四二句述意。於中，前句明住所經時，後句述住時之益。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     戊八 
    合頌後三願
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span style="color:#333399">
     己一 
    合頌三願
     <span lang="EN-US">
     </span>
    </span>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有禮讚供養福，請佛住世轉法輪；隨喜懺悔諸善根，回向眾生及佛道。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此一偈中，前三句，總牒前之七願功德，盡皆以善根二字收之。初所有二字，總指下七，文少不次。謂：禮，指第一願。讚，指第二願。供，指第三願。請住，指第七願。轉輪，指第六願。隨喜，指第五願。後一句，正明回向。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    分頌三願
   </p>
   <p class="MsoPlainText" style="text-indent:24.0pt;">
    庚一
    <span>
    </span>
    頌第八願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我隨一切如來學，修習普賢圓滿行；供養過去諸如來，及與現在十方佛。未來一切天人師，一切意樂皆圓滿；我願普隨三世學，速得成就大菩提。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    初句標示。次四句正明隨學。六句示隨學因。七句結。末句明意。言天，有多義：一、天，晝也。天上日長夜短，故以晝名天。二、天名無愁惱，常受樂故。三、天名燈明，能破暗成明故。又名破惡，能破惡業，得於善業而生天故。言人，亦有多義：人者，名能多思慮。又人者，身口柔軟。又人者，名有慢。又人者，能破慢。佛稱天人師者，謂佛本為九界眾生出現於世，何以但云天人師，而不及餘師者？以三聖悟深，三途迷重，修羅憍大，非緊要機。論發心聞法者，唯天與人耳！故舉中以攝前後，曰天人師也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚二
    <span>
    </span>
    頌第九願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有十方一切剎，廣大清淨妙莊嚴；眾會圍繞諸如來，悉在菩提樹王下。十方所有諸眾生，願離憂患常安樂；獲得甚深正法利，滅除煩惱盡無餘。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此中，前偈標能益之尊。前二句，標所依淨剎；後二句，顯能依眾會。後偈，為生起之願。於中：初句，所順生；下三，申願意。三句中：初句，離憂常安；次句，獲深法利；後句，滅除煩惱。難曰：願本順生，何先云佛？釋：以順生即順佛故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    庚三
    <span>
    </span>
    頌第十願
   </p>
   <p class="MsoPlainText" style="text-indent:24.0pt;">
    辛一
    <span>
    </span>
    別發大願
   </p>
   <p class="MsoPlainText" style="text-indent:24.0pt;">
    壬一
    <span>
    </span>
    受持願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我為菩提修行時，一切趣中成宿命；常得出家修淨戒，無垢無破無穿漏。天龍夜叉鳩槃荼，乃至人與非人等，所有一切眾生語，悉以諸音而說法。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    頌第十願，前略後廣。此下大願亦是伽陀，回向與願大同小異。所言異者，謂回向要有功德能回，發願無有功德亦可要誓。同者，回向以願為體，總願別願皆回向故。今是回向大願。按十地經，有十大願：一、供養，二、受持，三、轉法輪，四、修行二利，五、成熟眾生，六、承事，七、淨土，八、不離，九、利益，十、成正覺。今即彼第二願也。經云：「願受一切佛法輪，願攝一切佛菩提，願護一切諸佛教，願持一切諸佛法。」此中初句，攝菩提。次句，持佛法。次二句，護佛教。修行戒行，為護行故。無垢，即無垢戒；無破，即不破梵行戒；無穿漏，即不缺漏戒。後四句，即彼經願受一切佛法輪。謂佛轉法輪，常有八部眾作外護聽法。此中偈意，願得一切眾生語言三昧，可用彼之語音，為彼說法也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬二
    <span>
    </span>
    修行二利願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      勤修清淨波羅密，琱ㄖ悒６迡ㄓ腄F滅除障垢無有餘，一切妙行皆成就。於諸惑業及魔境，世間道中得解脫；猶如蓮華不著水，亦如日月不住空。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即彼第四願也。於中第四句是總，餘句為別。初句是行體，即十波羅密，除蔽清淨。前云廣大無量者，世出世間等，正辨此十波羅密之故，此初句云體也。第二句云不忘失等者，以忘失菩提心，修諸善法皆成魔業故。第三句是行業，以十度淨十蔽故。六蔽如常，第七耽滯蔽，第八退屈蔽，第九怯劣蔽，第十昧事蔽；此十隱蔽妙行，故以十度除之。後一偈是行相。前二句，是法。言世道解脫者，魔境惑業，即世間行；解脫，即出世間行。後二句，雙喻二行。蓮華，喻世間解脫，不著水故；日月，喻出世解脫，不住空故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬三
    <span>
    </span>
    成熟眾生願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      悉除一切惡道苦，等與一切群生樂；如是經於剎塵劫，十方利益痤L盡。我常隨順諸眾生，盡於未來一切劫；畯袨飭撘s大行，圓滿無上大菩提。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第五句為總，餘句為別。初句離苦，二句得樂；第三豎窮，第四橫遍。後三總結長時所成因果，此即彼第五願也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬四
    <span>
    </span>
    不離願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      所有與我同行者，於一切處同集會；身口意業皆同等，一切行願同修學。所有益我善知識，為我顯示普賢行；常願與我同集會，於我常生歡喜心。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即彼第八願也。謂願於一切生處，琱離佛及諸菩薩，得同意行故。亦名心行願，願不離一乘故。初句為總，同志一乘故。餘句為別。於中先三句，自分行同。意業同者，平等一緣故；身業同者，得如意神通故；語業同者，同說一味法故。上即三輪同。一切行願同者，若福若智，萬行皆同。前偈同行，故云自分。後一偈勝進同，此更成益，復顯示故。謂凡有益我之善知識者，必能為我顯示普賢行，故我亦常願也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬五
    <span>
    </span>
    供養願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      願常面見諸如來，及諸佛子眾圍繞；於彼皆興廣大供，盡未來劫無疲厭。願持諸佛微妙法，光顯一切菩提行；究竟清淨普賢道，盡未來劫常修習。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即彼第一願，願供勝田故。第三句為總。興廣大供故。大有六種：一、心大，無疲厭故。二、供具大，財法正行皆具足故。財供，攝在總句；正行，即第五六句。三、福田大，即第二句。四、攝功德大，即第七句中究竟普賢道，是勝功德故。五、因大，即第七句中清淨二字。如空清淨，為無常愛果，及常果之因故。六、時大，即第八句。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬六
    <span>
    </span>
    利益願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我於一切諸有中，所修福智痤L盡；定慧方便及解脫，獲諸無盡功德藏。一塵中有塵數剎，一一剎有難思佛；一一佛處眾會中，我見睆t菩提行。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    願於一切時，琝@眾生事業，無空過故；亦名三業不空願，即彼第九願也。第一偈中，前三句，不空因；後一句，是不空果。言功德藏者，謂暫見身，則必得法身；暫聞音，則得實智慧；纔生淨信，則永斷煩惱。得如藥王焚身，得如如意珠身，名功德藏也。第二偈，利益時處；謂遍於時處，求能益法，利眾生故。前三句，明處遍；後句中琣r，顯時遍。演菩提行，即能益法，利眾生也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬七
    <span>
    </span>
    轉法輪願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      普盡十方諸剎海，一一毛端三世海，佛海及與國土海，我遍修行經劫海。一切如來語清淨，一言具眾音聲海；隨諸眾生意樂音，一一流佛辯才海。三世一切諸如來，於彼無盡語言海，睌鉦z趣妙法輪，我深智力普能入。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    謂佛轉法輪，願皆攝取，而轉授之；亦名攝法上首願，即彼第三願也。前偈明轉法輪處，若據有修行之言，應屬前願，為修行處，以前已有處，故屬此願。中偈明能轉圓音。後偈中：前二句，轉法輪時；次一句，所轉法輪；末句，能攝方便。彼經，轉法輪有四：一、轉處，二、轉時，三、攝法方便，四、轉法頓周。得彼經之消息，知此偈之落處。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬八
    <span>
    </span>
    淨土願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我能深入於未來，盡一切劫為一念；三世所有一切劫，為一念際我皆入。我於一念見三世，所有一切人師子；亦常入佛境界中，如幻解脫及威力。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即彼第七願也。願清淨
    <span>
    </span>
    他受用二土。文中並無淨土之言，以影後願故；此中具有七種淨義，故知是淨土願也。前四句，即第一同體淨，以同法性故。今一多互相即入，文雖辯劫念圓融，意取時中圓融之剎。五六二句，即第二自在義淨。如摩尼珠，美惡斯現，自在圓通故。文云：於一念見。舉其佛者，顯是佛土。人師子，喻指佛也。第七句，即第三因淨。因有二：一、生因，謂六度等，如維摩云「布施是菩薩淨土」云云。二、依因，又二：一、鏡智淨識為土所依，自受用土。二、後智通慧為土所依，他受用土也。此二皆是佛諸境界，境界即是相淨，謂七珍等。末句攝於三淨，以如幻二字，即第四果淨。果亦有二：一、所生果，即相淨，略在境界，廣則影在後承事願中。二、示現果，臨機示現故。云如幻解脫威力，即第五受用淨。謂受用淨土，離過成德，如用香飯得三昧等。今解脫煩惱，即是離過；威力之能，即是成德。彼十地經云「成就清淨道」。梵本此句無「及威力」字，有「眷屬」字；即第六住處眾生淨，人寶為嚴故。第七相淨，即攝在果淨中境界二字是也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬九
    <span>
    </span>
    承事願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      於一毛端極微中，出現三世莊嚴剎；十方塵剎諸毛端，我皆深入而嚴淨。所有未來照世燈，成道轉法悟群有；究竟佛事示涅槃，我皆往詣而親近。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此即彼第六願也。謂願往諸佛土，常見諸佛，畬伢q事，聽受法故。末句為總。文云往詣親近，即承事也。前偈，即承事處。於中初二句，通是真實義相；互相涉入，如帝網故。謂土土同體，不守自性，互相涉入，名真實也。第二句三世莊嚴剎，即一切相，淨土體相有差別故。第三句，即無量相，謂前二相，遍十方故。菩薩藏經，虛空中世界重數，多於大千所有微塵；但由業力，不相妨礙。一處重重尚爾，況復橫周。第四句，辯能知見。知見有二：一者所知。即前三種相是。二者能知。彼十地經云：「智皆明了現前知見。」釋云：真實義相，但可智知；餘一切相，可以眼見。梵本云：「我甚深入莊嚴剎」。深入有二：一、智深入，二、身深入。入彼莊嚴剎中承事如來，非嚴淨也。今文若云一而如一剎，則理亦無違，事更顯矣。第五句，所承事佛，照世燈，即指佛也。六七二句，即承事時，八相也；以成道至涅槃，含八相義故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壬十
    <span>
    </span>
    成正覺願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      速疾周遍神通力，普門遍入大乘力，智行普修功德力，威神普覆大慈力，遍淨莊嚴勝福力，無著無依智慧力，定慧方便威神力，普能積集菩提力，清淨一切善業力，摧滅一切煩惱力，降伏一切諸魔力，圓滿普賢諸行力。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彼亦在十，謂願與法界眾生，一時同得阿耨菩提，琝@佛事也。文有十二力：前九，明業用；後三，結因成果。於九力中，有七種業。前之六力，力字在句中間，其義更顯。一、首句宜云神通力速疾周遍，即自在業也。二、二句宜云大乘力入遍普門，謂大乘稱理，互相即入而普遍故。三、次三句即說實諦力業。謂說實諦，令物悟故。四、第六句即證教化業。謂說自所證，以教化他故；謂以菩提智，契涅槃理，故無所依。五、第七句種種說法業，具足定慧方便故。六、第八句不斷佛種業，積集菩提，相續佛種故。七、第九句法輪復住業，謂依大智慧，能淨一切諸善根故。後三言結因成果者，由內伏煩惱，外降諸魔，普賢行圓，故成佛果。亦可後三復為三業，以成圓十。八、第十句摧滅煩惱業。九、降伏諸魔怨業。十、普賢勝因業。別說十願竟。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    辛二
    <span>
    </span>
    總結大願
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      普能嚴淨諸剎海，解脫一切眾生海，善能分別諸法海，能甚深入智慧海。普能清淨諸行海，圓滿一切諸願海，親近供養諸佛海，修行無倦經劫海。三世一切諸如來，最勝菩提諸行願，我皆供養圓滿修，以普賢行悟菩提。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    謂稱體大願，願願智如海也。前之八海，結前九願。首句結淨土願。二句結成熟眾生願。三句結轉法輪願。四句結受持願。五句結修行二利願。六句結利益願，益由願圓故。七句有二願：親近，即承事願；供養，即供養願。諸佛海通上二願。八句即不離願，若離同見同志法緣眷屬，修行即厭倦也。後之一偈，成正覺願；以三世因圓，正覺果滿故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    願同二聖
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    遍同普賢
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      一切如來有長子，彼名號曰普賢尊；我今回向諸善根，願諸智行悉同彼。願身口意痦M淨，諸行剎土亦復然；如是智慧號普賢，願我與彼皆同等。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    科言同，謂同一普賢行故，同一真法界故。言長子者，最尊勝故。偈云：「普賢真身遍法界，能為世間自在主；無始無終無生滅，性相常住等虛空。」既云無始，即是長義。不捨因行，故為佛子。偈出金剛瑜伽頂經。釋云：「所遍，即 
    一真法界。能遍，即普賢也。世間，指一切緣起。諸法主，即最初能生義。無始終，同真界也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    雙齊二聖
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我為遍淨普賢行，文殊師利諸大願；滿彼事業盡無餘，未來際劫痤L倦。我所修行無有量，獲得無量諸功德；安住無量諸行中，了達一切神通力。文殊師利勇猛智，普賢慧行亦復然；我今回向諸善根，隨彼一切常修學。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    文殊表解，解發願故。普賢表行，能起行故。故願與行，分屬二聖，理實智通。又表理智，一相契合。行願相扶，所以雙同。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊三
    <span>
    </span>
    結歸回向
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      三世諸佛所稱讚，如是最勝諸大願，我今回向諸善根，為得普賢殊勝行。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上來諸願屬回向，彌顯三段同一回向。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙二
    <span>
    </span>
    頌顯經勝德
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    超頌顯餘眾行德
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    超頌勝果
   </p>
   <p class="MsoPlainText" style="text-indent:24.0pt;">
    己一
    <span>
    </span>
    顯極樂勝果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      願我臨欲命終時，盡除一切諸障礙；面見彼佛阿彌陀，即得往生安樂剎。我既往生彼國已，現前成就此大願；一切圓滿盡無餘，利樂一切眾生界。彼佛眾會咸清淨，我時於勝蓮華生；親睹如來無量光，親前授我菩提記。蒙彼如來授記已，化身無數百俱胝；智力廣大遍十方，普利一切眾生界。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    首句願我，改是人，則彌顯矣。不生華藏，願生極樂，有四意：一、有緣故，二、使眾生心歸一處故，三、不離華藏故，四、彌陀即本師故。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    總收行願無盡
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      乃至虛空世間盡，眾生及業煩惱盡；如是一切無盡時，我願究竟痤L盡。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    追頌校量聞經德
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      十方斯有無邊剎，莊嚴眾寶供如來；最勝安樂施天人，經一切剎微塵劫。若人於此勝願王，一經於耳能生信；求勝菩提心渴仰，獲勝功德過於彼。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    前偈能校，後偈所校，文並可知。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    追頌五果
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    頌增上果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      即常遠離惡知識，永離一切諸惡道；速見如來無量光，具此普賢最勝願。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    頌等流果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      此人善得勝壽命，此人善來人中生；此人不久當成就，如彼普賢菩薩行。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊三
    <span>
    </span>
    頌離繫果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      往昔由無智慧力，所造極惡五無間；誦此普賢大願王，一念速疾皆消滅。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊四
    <span>
    </span>
    頌異熟果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      族姓種類及容色，相好智慧成圓滿；
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊五
    <span>
    </span>
    頌士用果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      諸魔外道不能摧，堪為三界所應供。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊六
    <span>
    </span>
    頌究竟果
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      速詣菩提大樹王，坐已降伏諸魔眾；成等正覺轉法輪，普利一切諸含識。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言速詣者，如我本師釋迦世尊，未成道前，苦行六年，知非究竟；即思過去諸佛，皆詣菩提樹下，降伏魔軍，成等正覺；即離其處，詣尼連河，剃髮沐浴，復食乳糜，氣力平全；詣菩提樹，即成究竟果也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙三
    <span>
    </span>
    頌勸囑受持
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    頌前諸行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      若人於此普賢願，讀誦受持及演說；
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    頌顯勝益
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      果報唯佛能證知，決定獲勝菩提道。若人誦此普賢願，我說少分之善根，一念一切悉皆圓，成就眾生清淨願。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁三
    <span>
    </span>
    結成回向
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      我此普賢殊勝行，無邊勝福皆回向；普願沈溺諸眾生，速往無量光佛剎。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    甲三
    <span>
    </span>
    結歸
   </p>
   <p class="MsoPlainText" style="text-indent:24.0pt;">
    乙一
    <span>
    </span>
    結彰眾喜
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時，普賢菩薩摩訶薩，於如來前，說此普賢廣大願王清淨偈已。善財童子，踴躍無量；一切菩薩，皆大歡喜！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    乙二
    <span>
    </span>
    歸功佛說
   </p>
   <p class="MsoPlainText" style="text-indent:24.0pt;">
    丙一
    <span>
    </span>
    釋尊印讚
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      如來讚言：善哉善哉！
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此品能說者，普賢；所說者，行願。能導者，普賢十願王；所導者，海眾歸極樂。佛在師子頻申三昧中，通身暢然，便夭夭申申，從三昧安詳而起；遂印之曰，善哉善哉！謂妙極妙極矣！
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丙二
    <span>
    </span>
    經家歸功
   </p>
   <p class="MsoPlainText" style="text-indent:24.0pt;">
    丁一
    <span>
    </span>
    功歸佛說
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      爾時世尊，與諸聖者菩薩摩訶薩，演說如是不可思議解脫境界勝法門時。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    言歸佛說者有二意：一、凡諸法會，佛為化主；說雖通五，經佛印可，即為佛說。二、華嚴九會，以皆不起菩提樹王，遍一切處，一時頓說，故云佛說。佛為能說，諸聖為能聽。演說下，即所說所聽也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    丁二
    <span>
    </span>
    時眾受持
   </p>
   <p class="MsoPlainText" style="text-indent:24.0pt;">
    戊一
    <span>
    </span>
    列持眾
   </p>
   <p class="MsoPlainText" style="text-indent:24.0pt;">
    己一
    <span>
    </span>
    菩薩眾
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      文殊師利菩薩，而為上首；諸大菩薩，及所成熟六千比丘。彌勒菩薩，而為上首；賢劫一切諸大菩薩。無垢普賢菩薩，而為上首；一生補處，住灌頂位諸大菩薩，及餘十方種種世界普來集會，一切剎海極微塵數諸菩薩摩訶薩眾。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此一段文，眾列四類：文殊，及六千比丘，是一類；彌勒，並賢劫諸大菩薩，是一類；無垢普賢，暨灌頂菩薩，是一類；十方塵數菩薩，是一類。六千比丘言成熟者，即文殊辭佛，往於南方；舍利弗亦辭佛，領自徒眾有六千人，海覺比丘而為上首。至於中路，舍利弗勸令歸依文殊；文殊如象王迴旋，觀諸比丘，為說十種無疲厭心。何者為十？一、積集一切善根心。二、見一切佛，承事供養心。三、求一切佛法心。四、行一切波羅密心。五、成就一切菩薩三昧心。六、次第入一切三世心。七、普嚴淨十方佛剎心。八、教化調伏一切眾生心。九、修一切劫中成就菩薩心。十、為成就一切眾生故，修行一切佛剎微塵數波羅密，成就如來十力；如是次第，為成熟一切眾生界，成就如來一切力心。諸比丘聞已，得普照法界。清涼序云：「象王迴旋，六千道成於言下。」即指此也。言賢劫者，今是住劫，應名善賢。得名所以，如大悲經云：「此大千世界，初欲成時，有大水聚。淨居天子，觀此大水，見有千莖諸妙蓮華，各有千葉，金色金光。知有賢人一千，同劫成佛，故名賢劫。」言一生者，唯有人中一次受生，故云一生。當紹前佛之位，名補處也。言灌頂者，亦名受職。剎利王子受職，父王召集宰輔大臣，諸王眷屬，齊已，取金瓶置四大海水，以灌王子之頂，名灌頂位。菩薩受職，亦復如是，文繁不引。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己二
    <span>
    </span>
    聲聞眾
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      大智舍利弗，摩訶目犍連等，而為上首；諸大聲聞，
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，婆羅門種。姓拘粟氏，即王舍城，提舍論師之子。父名提舍，母名鶖鷺。即梵語舍利，連父母而受稱故名。年纔八歲，名振四方。與大目連，少而為友。形容矮小，事山闍耶外道。知非究竟，遂與同學，別訪明師。後值佛弟子馬勝，聞一偈法，即獲須陀洹果。阿含三云：「我弟子中，智慧無窮，舍利弗是。」故云大智。目犍連，摩訶沒特伽羅子，姓也。名拘律陀，王舍城婆羅門種。與舍利弗同師，聞舍利弗說佛偈悟道，亦得初果。各領徒眾百人，投佛出家。經七日後，獲阿羅漢果。增一云：「我弟子，神足輕舉，飛到十方者，目犍連第一也。」
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    己三
    <span>
    </span>
    雜類眾
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      并諸人天，一切世主：天、龍、夜叉、乾闥婆、阿修羅、迦樓羅、緊那羅、摩侯羅伽，人非人等，一切大眾。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    天，豎有二十八，橫論三十三。梵語忉利，所以翻為三十三也。龍有四：一、持天宮殿，不令墮落，名天龍。二、人間興雲致雨，名人龍。三、能持山河大地，名地龍。四、守護王庫，名王龍。又有四：一、蚻龍，有角者是。二、鷹龍，有翼者是。三、蛟龍，有鱗者是。四、驪龍，有如意珠者是。龍有五障，不能下雨：一、火大增盛。二、風吹雲散。三、修羅收雲入海。四、雨師放逸懈怠。五、眾生造孽過重，龍天瞋責，雨亦不下。五中隨有一障，即不下雨也。夜叉，亦名藥叉，此云輕捷。雌者，名可畏攝。地行者，食啖生靈。雄者，名藥叉，有翅能飛空，唯喫孩兒；居下天，守天城門也。乾闥婆，此云尋香行，亦食香神。天帝須樂，身有異相，便往奏之，是作樂神也。阿修羅，此云無端正，男醜女美，有天福，無天德，故稱非天。迦樓羅，此云金翅鳥，身有四寶色，翅羽嚴麗，故以名焉。緊那羅，此云疑神，形容似人，體是畜生，頭有一角，故人疑之，名疑神也；是天帝之歌神。摩侯羅伽，此云大腹行，即蟒蛇蝦蟆之類，年久不死，即成神也。此等繇佛慈悲，早令種諸善根；以其戒緩乘急，希法雨以潤萌芽，冀智藥以除眾苦，故來法會，作外護眾也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    戊二
    <span>
    </span>
    總彰受行
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      聞佛所說，皆大歡喜，信受奉行。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    科云總彰受行，通前諸眾。文殊所問經云：「聞說歡喜，信受奉行，有三種意：一、能說人清淨，不為取著名利之所染故。二、所說法清淨，以如實知法體故。三、得果清淨，陳事既周，時眾獲益故。」聞法者，積善於胸懷；受導者，奉言以行學。即所謂各稟習學，流通於未聞也。釋全文竟。（完）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
