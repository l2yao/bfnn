<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   佛說大乘無量壽莊嚴清淨平等覺經解(寶樹遍國第十四)
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      佛說大乘無量壽
     </span>
</strong>
</p>
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      莊嚴清淨平等覺經解
     </span>
</strong>
</p>
<p class="MsoPlainText" style="text-align:center">
<strong>
<span lang="EN-US" style="font-size:36.0pt;font-family:標楷體;color:#FF6600">
      (寶樹遍國第十四)
     </span>
</strong>
</p>
<p class="MsoPlainText" style="text-align:center">
</p>
<p class="MsoPlainText" style="text-align:center">
<span style="color:#003300">
     菩薩戒弟子鄆城夏蓮居會集各譯敬分章次
    </span>
</p>
<p class="MsoPlainText" style="text-align:center">
<span style="color:#003300">
     金剛乘三昧耶戒弟子黃念祖敬解
     <span lang="EN-US">
</span>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     寶樹遍國第十四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    本品重顯極樂國土依報莊嚴。七寶行樹，周遍其國，此諸寶樹，或一寶獨成。或多寶共作。樹皆整齊莊嚴，光色殊妙，隨風奏樂，音調和雅。此即第四十「無量色樹願」之成就。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      彼如來國，多諸寶樹。或純金樹、純白銀樹、琉璃樹、水晶樹、琥珀樹、美玉樹、瑪瑙樹，唯一寶成，不雜餘寶。或有二寶三寶，乃至七寶，轉共合成。根莖枝幹，此寶所成。華葉果實，他寶化作。或有寶樹，黃金為根，白銀為身，琉璃為枝，水晶為梢，琥珀為葉，美玉為華，瑪瑙為果。其餘諸樹，復有七寶，互為根幹枝葉華果，種種共成。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    「水晶」與水精同。梵語頗黎，又作玻璃，譯言水精。有紫白紅碧四色。「琉璃」乃梵語。華言青色寶。此寶青色。一切眾寶皆不能壞。體堅色瑩，世間希有，故名為寶。琥珀、瑪瑙，亦皆世間珍寶。總之七寶，皆借世物勉強為喻。實則極樂一切萬物悉皆微妙奇麗，超逾十方，豈真似此濁世之俗物！
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又據《往生論》則此寶樹，顯國土莊嚴中，種種事功德成就。論曰：「備諸珍寶性，具足妙莊嚴。」樹是妙寶所成，是即「備諸珍寶性」之淺義。深言之，蓋顯彌陀之性德。一切妙寶皆彌陀性德所本具。一一寶中備具一切珍寶之妙德。「具足妙莊嚴」者，淺言之乃下文中「榮色光曜」與「出五音聲」等義，深言之，則一一寶樹皆是圓明具德也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      各自異行。行行相值，莖莖相望，枝葉相向，華實相當。榮色光曜，不可勝視。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    前段表樹之質。上數句表樹成行。井然有序，光色明麗。正《往生論》中，「莊嚴地成就」，偈云：「雜樹異光色」，極樂國土，地平如掌，雜色寶樹，遍滿其國，上覆寶網，下飾寶欄，皆表地莊嚴也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    「各自異行」。表種種不同之寶樹，各各依類成行。「行行相值」，《定善義》曰：「彼國林樹雖多，行行整直而無雜亂也。」「實」者，《會疏》曰：「實謂果實，不差其處（洽在其位），故云相當。」「榮色」，繁茂之形色。「光曜」者，光明照耀。「不可勝視」者，目不暇給也，亦即五色繽紛，目光難辨之義。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又《定善義》云：「諸寶林樹，皆從彌陀無漏心中流出。由佛心是無漏故，其樹亦是無漏也。乃至亦無老死者，亦無小生者，亦無初生漸長者。起即同時頓起，量數等齊。何意然者，彼界住是無漏無生之界，豈有生死漸長之義也。」準上之義，則彼國寶樹，皆阿彌陀無漏心中所流出，無有老死，亦無遷變，故無初生與漸長之相。彼土是無生之界，故林樹亦住無生，亦是無量壽。有情無情，平等一味。囫圇是個不可思議。以不可思議故，如下所云，樹出妙音，自然相和。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<strong>
<span style="color:teal">
      清風時發，出五音聲。微妙宮商，自然相和。是諸寶樹，周遍其國。
      <span lang="EN-US">
</span>
</span>
</strong>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    《會疏》曰：「無漏清淨風，故云清風。應時而吹，故云時發」。「五音聲」者，指宮商角徵羽之五聲。此五聲可攝一切音聲（此五聲乃中國古代樂律之本，再加變宮、變徵為七聲。即現代音樂之七聲。）。「微妙宮商」，以宮商代表一切音聲、悉皆「微妙」。「相和」者，相應也。《會疏》曰：「願力所成，不藉鼓吹，故云自然相和」。樹出和聲，顯極樂世界一草一木悉皆圓明具德也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
