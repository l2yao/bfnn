<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   孝經
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW" link="blue" vlink="purple">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;font-family:標楷體;color:#FF6600">
      孝經
     </span>
</strong>
</p>
<p class="MsoPlainText" style="text-align:center">
<strong>
<span style="font-size:24.0pt;font-family:標楷體;color:#FF6600">
      （兒童啟蒙經典）
      <span lang="EN-US">
</span>
</span>
</strong>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span lang="EN-US">
<a href="#a01">
      開宗明義章第一
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a02">
      天子章第二
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a03">
      諸侯章第三
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a04">
      卿大夫章第四
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a05">
      士章第五
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a06">
      庶人章第六
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a07">
      三才章第七
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a08">
      孝治章第八
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a09">
      聖治章第九
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a10">
      紀孝行章第十
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a11">
      五刑章第十一
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a12">
      廣要道章第十二
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a13">
      廣至德章第十三
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a14">
      廣揚名章第十四
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a15">
      諫諍章第十五
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a16">
      感應章第十六
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a17">
      事君章第十七
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a18">
      喪親章第十八
     </a>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a01">
</a>
<span style="color:#333399">
     開宗明義章第一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    仲尼居．曾子侍．子曰．先王有至德要道．以順天下．民用和睦．上下無怨．汝知之乎．曾子避席曰．參不敏．何足以知之．子曰．夫孝．德之本也．教之所由生也．復坐．吾語汝．身體髮膚．受之父母．不敢毀傷孝之始也．立身行道．揚名於後世．以顯父母．孝之終也．夫孝．始於事親．中於事君．終於立身．大雅云．無念爾祖．聿脩厥德。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a02">
</a>
<span style="color:#333399">
     天子章第二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．愛親者．不敢惡於人．敬親者．不敢慢於人．愛敬盡於事親．而德教加於百姓．刑于四海．蓋天子之孝也．甫刑云．一人有慶．兆民賴之。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a03">
</a>
<span style="color:#333399">
     諸侯章第三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    在上不驕．高而不危．制節謹度．滿而不溢．高而不危．所以長守貴也．滿而不溢．所以長守富也．富貴不離其身．然後能保其社稷．而和其民人．蓋諸侯之孝也．詩云．戰戰兢兢．如臨深淵．如履薄冰。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a04">
</a>
<span style="color:#333399">
     卿大夫章第四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    非先王之法服不敢服．非先王之法言不敢道．非先王之德行不敢行．是故．非法不言．非道不行．口無擇言．身無擇行．言滿天下．無口過．行滿天下．無怨惡．三者備矣．然後能守其宗廟．蓋卿大夫之孝也．詩云．夙夜匪懈．以事一人。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a05">
</a>
<span style="color:#333399">
     士章第五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    資於事父以事母而愛同．資於事父以事君而敬同．故母取其愛．而君取其敬．兼之者父也．故以孝事君則忠．以敬事長則順．忠順不失．以事其上．然後能保其祿位．而守其祭祀．蓋士之孝也．詩云．夙興夜寐．無忝爾所生。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a06">
</a>
<span style="color:#333399">
     庶人章第六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    用天之道．分地之利．謹身節用．以養父母．此庶人之孝也．故自天子至於庶人．孝無終始．而患不及者．未之有也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a07">
</a>
<span style="color:#333399">
     三才章第七
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    曾子曰．甚哉．孝之大也．子曰．夫孝．天之經也．地之義也．民之行也．天地之經而民是則之．則天之明．因地之利．以順天下．是以其教不肅而成．其政不嚴而治．先王見教之可以化民也．是故先之以博愛．而民莫遺其親．陳之於德義．而民興行．先之以敬讓．而民不爭．導之以禮樂．而民和睦．示之以好惡．而民知禁．詩云．赫赫師尹．民具爾瞻。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a08">
</a>
<span style="color:#333399">
     孝治章第八
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．昔者明王之以孝治天下也．不敢遺小國之臣．而況於公侯伯子男乎．故得萬國之懽心．以事其先王．治國者．不敢侮於鰥寡．而況於士民乎．故得百姓之懽心．以事其先君．治家者．不敢失於臣妾．而況於妻子乎．故得人之懽心．以事其親．夫然．故生則親安之．祭則鬼享之．是以天下和平．災害不生．禍亂不作．故明王之以孝治天下也如此．詩云．有覺德行．四國順之。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a09">
</a>
<span style="color:#333399">
     聖治章第九
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    曾子曰．敢問聖人之德無以加於孝乎．子曰．天地之性．人為貴．人之行．莫大於孝．孝莫大於嚴父．嚴父莫大於配天．則周公其人也．昔者周公郊祀后稷以配天．宗祀文王於明堂．以配上帝．是以四海之內．各以其職來祭．夫聖人之德．又何以加於孝乎．故親生之膝下．以養父母日嚴．聖人因嚴以教敬．因親以教愛．聖人之教不肅而成．其政不嚴而治．其所因者本也．父子之道．天性也．君臣之義也．父母生之．續莫大焉．君親臨之．厚莫重焉．故不愛其親而愛他人者．謂之悖德．不敬其親而敬他人者．謂之悖禮．以順則逆．民無則焉．不在於善．而皆在於凶德．雖得之．君子不貴也．君子則不然．言思可道．行思可樂．德義可尊．作事可法．容止可觀．進退可度．以臨其民．是以其民畏而愛之．則而象之．故能成其德教．而行其政令．詩云．淑人君子．其儀不忒。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a10">
</a>
<span style="color:#333399">
     紀孝行章第十
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．孝子之事親也．居則致其敬．養則致其樂．病則致其憂．喪則致其哀．祭則致其嚴．五者備矣．然後能事親．事親者．居上不驕．為下不亂．在醜不爭．居上而驕則亡．為下而亂則刑．在醜而爭則兵．三者不除．雖日用三牲之養．猶為不孝也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a11">
</a>
<span style="color:#333399">
     五刑章第十一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．五刑之屬三千．而罪莫大於不孝．要君者無上．非聖人者無法．非孝者無親．此大亂之道也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a12">
</a>
<span style="color:#333399">
     廣要道章第十二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．教民親愛．莫善於孝．教民禮順．莫善於悌．移風易俗．莫善於樂．安上治民．莫善於禮．禮者．敬而已矣．故敬其父．則子悅．敬其兄．則弟悅．敬其君．則臣悅．敬一人．而千萬人悅．所敬者寡．而悅者眾．此之謂要道也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a13">
</a>
<span style="color:#333399">
     廣至德章第十三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．君子之教以孝也．非家至而日見之也．教以孝．所以敬天下之為人父者也．教以悌．所以敬天下之為人兄者也．教以臣．所以敬天下之為人君者也．詩云．愷悌君子．民之父母．非至德．其孰能順民如此其大者乎。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a14">
</a>
<span style="color:#333399">
     廣揚名章第十四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．君子之事親孝．故忠可移於君．事兄悌．故順可移於長．居家理．故治可移於官．是以行成於內．而名立於後世矣。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a15">
</a>
<span style="color:#333399">
     諫諍章第十五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    曾子曰．若夫慈愛恭敬．安親揚名．則聞命矣．敢問子從父之令．可謂孝乎．子曰．是何言與．是何言與．昔者天子有爭臣七人．雖無道．不失其天下．諸侯有爭臣五人．雖無道．不失其國．大夫有爭臣三人．雖無道．不失其家．士有爭友．則身雖不離於令名．父有爭子．則身不陷於不義．故當不義．則子不可以不爭於父．臣不可以不爭於君．故當不義．則爭之．從父之令．又焉得為孝乎。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a16">
</a>
<span style="color:#333399">
     感應章第十六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．昔者明王．事父孝．故事天明．事母孝．故事地察．長幼順．故上下治．天地明察．神明彰矣．故雖天子必有尊也．言有父也．必有先也．言有兄也．宗廟致敬．不忘親也．脩身慎行．恐辱先也．宗廟致敬．鬼神著矣．孝悌之至．通於神明．光于四海．無所不通．詩云．自西自東．自南自北．無思不服。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a17">
</a>
<span style="color:#333399">
     事君章第十七
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．君子之事上也．進思盡忠．退思補過．將順其美．匡救其惡．故上下能相親也．詩云．心乎愛矣．遐不謂矣．中心藏之．何日忘之。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a18">
</a>
<span style="color:#333399">
     喪親章第十八
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    子曰．孝子之喪親也．哭不偯．禮無容．言不文．服美不安．聞樂不樂．食旨不甘．此哀戚之情也．三日而食．教民無以死傷生．毀不滅性．此聖人之政也．喪不過三年．示民有終也．為之棺槨衣衾而舉之．陳其簠簋而哀慼之．擗踊哭泣．哀以送之．卜其宅兆．而安措之．為之宗廟．以鬼享之．春秋祭祀．以時思之．生事愛敬．死事哀慼．生民之本盡矣．死生之義備矣．孝子之事親終矣。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
