
<html>
<head>
<meta http-equiv=Content-Type content="text/html; charset=Big5">
<title>地藏本願經講記（囑累人天品第十三）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center;'><b><span style='font-size:36.0pt;font-family:標楷體;color:#FF6600'>地藏本願經講記</span></b></p>
  <p class=MsoPlainText align=center style='text-align:center;'><b><span style='font-size:36.0pt;font-family:
標楷體;color:#FF6600'>（囑累人天品第十三）</span></b></p>
  <p class=MsoPlainText align=center style='text-align:center;'>&nbsp;</p>
  <p class=MsoPlainText align=center style='text-align:center;'><span
style='color:#003300'>唐于闐國三藏沙門實叉難陀譯</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>聖一老法師述</span></p>
  <p class=MsoPlainText align=center style='text-align:center;line-height:15.0pt'><span
lang=EN-US style='font-family:"Times New Roman";color:#003300'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><span
style='color:#333399'>囑累人天品第十三</span></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>囑是佛所付囑，累是煩爾宣傳。——從聖旨得名。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>囑是頂受所囑，累是甘而弗勞。——從菩薩得名。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>囑是如來金口所囑，累是菩薩丹心頂戴，從受授合論。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>人者，意也。凡有所作，當善思惟、善籌量、善憶念，方名為人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>人根機利，天結使薄，容易學道。故佛將人天二眾，囑累地藏去度。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>經云：『頗有發願，令五道同日成佛否？』佛言：『不可以非器之身，成無上道。要先化三趣，令得人天，然後乃可如願。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此文甚合地藏菩薩先度三途生人天二道，然後以佛法而教化之。所以如來以人天付囑地藏。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>裴休丞相云：『嗚呼！生靈之所以往來者，六道也。鬼神沈幽愁之苦，鳥獸懷獐狨之悲，修羅方瞋，諸天正樂，可整心慮，趣菩提唯人道為能耳。』人身難得，整心慮，趣菩提，唯人能。我們珍惜人身啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛滅度後，諸大菩薩，各化一方，隨所應度，而至十方國土。唯地藏發願為幽冥教主，悲心偏向南閻浮提。物機所在，故特囑之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如父臨終，不遺命遊學諸子，特將諸幼兒，付託在家長男，必使教令成才，毋傷我愛，故名人天囑累品。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此經十三品，從第一、二品明地藏能化之主，第三、四、五品明地藏所化之機，第六、七、八品明度生之緣，第十、十一、十二、十三品明成佛之因，能所緣因共合而成地藏本願經。稱佛名號品，是佛寶；較量布施，是法寶；見聞利益，是僧寶，最後以三寶功德結束全經，可稱洋洋大觀，度眾生方法，圓滿美善矣！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時世尊。舉金色臂。又摩地藏菩薩摩訶薩頂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>世尊舉金色（母陀羅臂），又摩地藏菩薩摩訶薩頂。前摩頂是慰勞度生辛苦，今摩頂是囑累勞煩救拔。前一手摩無量分身地藏頂，表一多自在；今一臂摩一頂，表本跡一如。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>而作是言。地藏地藏。汝之神力。不可思議。汝之慈悲。不可思議。汝之智慧。不可思議。汝之辯才。不可思議。正使十方諸佛。讚歎宣說。汝之不思議事。千萬劫中。不能得盡。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>讚德之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>世尊在人天大會之前，又摩地藏之頂，付囑人天之眾，如國王將崩，將儲君幼兒託孤大臣一樣。子幼而國大，日久而心長，有說不盡之意。今日佛涅槃時至，將未度的人天囑託地藏去度，語重心長，所以連呼地藏之名。而讚之，能勝此任也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「汝之神力，不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏從性起修，修成無量功德與法身和合，就能分無量身，到無邊世界廣度眾生。華嚴經云：『水銀和真金，可以塗佛像。功德和法身，處處應現在。』地藏一身分無量身，一一身又化無量身，每一身度百千萬億人，其神力若斯，誰人能思議呢？</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「汝之慈悲，不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏以智照理，破盡見思、塵沙、無明三惑煩惱，得見真如實相，與一切眾生同體。眾生有苦，就是我的苦；眾生有樂，就是我的樂。菩薩無樂，以眾生之樂為樂；菩薩無苦，以眾生之苦為苦。所以菩薩一定要拔眾生之苦，與眾生之樂，方才心安。所謂『同體大悲，無緣大慈』，此之謂也。其慈悲——拔苦、與樂之心，誰人能知其涯際，故云「不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「汝之智慧，不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏悟理生解，解理惑滅，或心滅智生。破無量之惑，生無量之智，照無量之理，出無量之法，度無量之眾。其智波羅密，度人到彼岸者，誰能識其數量呢？故云「不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「汝之辯才，不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏從根本智起後得知智，親近恆沙諸佛，廣學無量道法。大用現前，巧妙無方，從實施權；施無量之權，逗無量眾生之機，說種種方便之法，無不藥到病除，聞法獲益。其方便度生之辯才，阿誰能思議呢？</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「正使十方諸佛，異口同音讚歎、宣說汝之不思議事，千萬劫中，不能得盡」。大論云：『菩薩具足十地、六波羅密、十力、四無所畏、四無礙智、十八不共法等，無量清淨佛法。為眾生故，久住生死，不取阿耨菩提，而廣度眾生。如是菩薩，諸佛讚歎。』正地藏菩薩之謂歟！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏地藏。記吾今日在忉利天中。於百千萬億。不可說不可說。一切諸佛菩薩。天龍八部。大會之中。再以人天諸眾生等。未出三界。在火宅中者。付囑於汝。無令是諸眾生。墮惡趣中。一日一夜。何況更落五無間。及阿鼻地獄。動經千萬億劫。無有出期。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>付囑人天之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>前呼地藏愛語讚德；今呼地藏悲語付囑。「請記吾今日在忉利天中，於百千萬億，不可說不可說，一切諸佛菩薩、天龍八部之前，再以人天諸眾生等，未出三界在火宅中者，付囑於汝，由汝去度。無令是諸眾生，墮三惡道中，乃至一日一夜受苦；何況更落五無間獄，及阿鼻地獄，受無間苦、受無數苦，動經千萬億劫，無有出期。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏。是南閻浮提眾生。志性無定。習惡者多。縱發善心。須臾即退。若遇惡緣。念念增長。以是之故。吾分是形。百千億化度。隨其根性而度脫之。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>根性無定之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「地藏，是南閻浮提眾生，迷真起妄，惡業多端；從緣而出，千差萬別；近朱者赤，近墨者黑；好事難成，壞事易造；累劫積習所感，致令今生志性無定，種子起現行，多造惡業。縱聞佛法，始發道心，道力不勝業力，須臾即退；若遇惡友，親近惡緣，念念增長惡業，以是善退惡增。如是等人，云何可度！故吾曾分是形，隨其根性，變百千億身，示同其類，而化度之。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏。吾今殷勤。以天人眾。付囑於汝。未來之世。若有天人。及善男子善女人。於佛法中。種少善根。一毛一塵。一沙一渧。汝以道力。擁護是人。漸修無上。勿令退失。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>付囑擁護之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「地藏，吾今日在天宮，殷殷勤勤，以天人眾，付囑於汝。」因人天二道是法器，人根機利，天結使薄，且六根具足，學道易，可以造就，堪修菩提。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「未來之世，若有天人及善男女等，於『佛』福田種善根，於『法』福田種善根，乃至一毛之輕、一塵之小、一沙之細、一渧之微，只要少許善根，種在八識田中，汝須以道力，在在處處，擁護此人漸漸修行，增進無上菩提，切勿令其退失善根，則幸甚矣！」何以故，人身難得故。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>處胎經云：盲龜浮木孔，時時猶可值。人一失命根，億劫復難是。海水深廣大，三百三十六，一針投海中，求之尚可得；一失人身命，難得過於是。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。若天若人。隨業報應。落在惡趣。臨墮趣中。或至門首。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>將墮之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>復以擁護漸修之次。「地藏啊！未來末法之世，若天若人，臨命終時，隨業受報。」經云：『假使百千劫，所作業不亡，因緣會遇時，果報還自受。』不一定今生造罪入惡道，久遠劫前造罪，今日緣熟，亦受果報；或今世造業，臨終受報。如是宿業、今業，落在惡趣，「臨墮之時，或至門首」，未入地獄前，請用方便，而救拔之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是諸眾生。若能念得一佛名。一菩薩名。一句一偈。大乘經典。是諸眾生。汝以神力。方便救拔。於是人所。現無邊身。為碎地獄。遣令生天。受勝妙樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「是諸眾生，不論有罪無罪，若能念一佛名、一菩薩名、大乘經典一偈一句。」是諸眾生，既口念，其心就念；口念心念，心念才能口念。其心既有佛法種子，「汝以神力，用異方便，而救拔之。於是人所，為現無邊身。」法身一現，地獄便空（因迷法身，故有地獄）。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>經云：『法身流轉六道，處處皆聞。』法身一現，地獄即空。承此佛法善根及大士神力，遣令生天，受勝妙之樂。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>昔僧俊，誦晉譯華嚴一偈『若人欲了知，三世一切佛，應當如是觀，心造諸如來』即空地獄，事載記傳。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時世尊。而說偈言。現在未來天人眾。吾今殷勤付囑汝。以大神通方便度。勿令墮在諸惡趣。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>人天二道是法器，可以修行悟道，故世尊說偈，將人天殷勤付囑於地藏——以神通現身，以方便說法，而將護之，莫令墮在三惡趣受苦啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時地藏菩薩摩訶薩。胡跪合掌白佛言。世尊。唯願世尊。不以為慮。未來世中。若有善男子善女人。於佛法中。一念恭敬。我亦百千方便。度脫是人。於生死中。速得解脫。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>允度出苦之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「爾時」者，世尊在天宮付囑之時。地藏菩薩體佛慈意，一口答應，允度六道眾生，亦滿自本願。故云「唯願世尊，不以未來眾生為慮」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如來滅度之後，「未來末法世中，若有善男女等，只要他在佛法中生一念恭敬，種下善根；既有成佛種子，我必用百千種方法，度脫此人，於生死海中，速得解脫」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>所謂『千里遠行，始於初步；千念萬念，不離初念。』最初一念，即感地藏菩薩度脫生死。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>何況聞諸善事。念念修行。自然於無上道。永不退轉。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>初念是成佛之因，「何況聞諸善事，皆去奉行，修諸善念，增長最初一念善苗」。只要善苗增長，則善法生而惡法滅。善法成熟，豁然大悟；又加地藏護念，自然於無上道，永不退轉。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>說是語時。會中有一菩薩。名虛空藏。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>大智文殊發起此經，我佛絕口讚揚地藏功德難量，唯虛空藏菩薩，才能容納。所謂『無一法不歸空如來藏故』。所以，最後由虛空藏出來，請問持經福利。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>虛空藏菩薩經：此娑婆西，過八十恆河沙世界，有佛剎名一切香集依。其中眾生，成就五濁，佛名勝華敷藏如來。彼有菩薩，頂上有如意寶珠，無量釋迦毗楞伽寶，而為圍繞。此珠光明，蔽餘光明，悉滅無餘。其菩薩所有功德，唯除如來，餘無及者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>白佛言。世尊。我自至忉利。聞於如來讚歎地藏菩薩。威神勢力。不可思議。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如來為母說法，虛空藏即來隨喜法會，故始終備聞如來讚歎地藏之事。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「勢力」者，思益經云：『我投足之處，震動三千大千世界，及魔宮殿。』觀經云：『以智慧光，普照一切，令離三途，得無上力。』故云勢力。地藏菩薩，有大勢力，能空地獄。只要汝應以地獄空而得度者，菩薩即現大勢力，空地獄而度之。地獄能空，何況鬼道、畜生道而不空耶！能空三惡趣，令得人天樂，故云「威神勢力，不可思議」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>未來世中。若有善男子善女人。乃及一切天龍。聞此經典。及地藏名字。或瞻禮形像。得幾種福利。唯願世尊。為未來現在。一切眾等。略而說之。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「未來世中，若有善男子、善女人乃及一切天龍，聞此經典而受持讀誦者；及稱地藏名而念念不忘者；或瞻禮地藏像而供養、恭敬者，得幾種福利？」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>心是田主，得福由心。心讀誦、心稱名、心瞻禮，得幾何福？世尊略說。令未來眾生，慕福而修因，也是度生方便之一，故云「唯願世尊，略而說之」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>佛告虛空藏菩薩。諦聽諦聽。吾當為汝分別說之。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>諸佛無我說法，菩薩無我而聽；能所雙忘，打成一片，是真聽法。今云「諦聽諦聽」者，約俗諦而說。先以欲鉤牽，後令入佛智，言受持此經，有如是等功德，令眾生慕德而持經，免種種災難，生種種善根。罪盡福圓，從世諦而入第一義諦，則眾生成佛有望。故云「吾當為汝分別說之」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若未來世。有善男子善女人。見地藏形像。及聞此經。乃至讀誦。香華。飲食。衣服。珍寶。布施供養。讚歎瞻禮。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>先約人道獲福。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若善男子、善女人見地藏形像，至誠恭敬，五體投地禮拜，及聞此經，乃至受持讀誦。信力為受，念力為持，對本名讀，背本名誦；日久有功，增長聞、思、修三慧。彌勒菩薩云：『福不趣菩提，二能趣菩提。』指受持、讀誦之功也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>香華、飲食、衣服、珍寶，一切能捨，內除慳貪；一切供養，外敬菩薩。盡情讚歎，智慧由生；一瞻一禮，福德內長。如是善男女，即獲利益。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>得二十八種利益。一者。天龍護念。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>諸天、龍天冥中護念。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二者。善果日增。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>加修福慧，善果日增。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>三者。集聖上因。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>離相修善，積集聖因。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>四者。菩提不退。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>斷惑見真，菩提不退。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>五者。衣食豐足。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>四事具足，為四聖種。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>六者。疾疫不臨。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>四大調和，身安道隆。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>七者。離水火災。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>三災遠離，不憂外患。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>八者。無盜賊厄。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>宿怨消除，無盜賊厄。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>九者。人見欽敬。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>溫良恭讓，人見欽敬。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十者。神鬼助持。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>道高德重，神鬼助持。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十一者。女轉男身。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>剛正無私，女轉男身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十二者。為王臣女。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>植眾德本，為王臣女。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十三者。端正相好。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>有慧端正，有福相好。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十四者。多生天上。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修福勝妙，多生天上。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十五者。或為帝王。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>增修十善，或為帝王。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十六者。宿智命通。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>前因不昧，離塵修道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十七者。有求皆從。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>隨心所欲，而不踰矩。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十八者。眷屬歡樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>親眷、法眷，同心學道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>十九者。諸橫消滅。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>九橫不侵，百災屏除。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十者。業道永除。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>永不墮落三惡道報。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十一者。去處盡通。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>得一向志，所往無礙。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十二者。夜夢安樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>夜夢吉祥，身心安樂。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十三者。先亡離苦。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>祖禰超昇，離惡道苦。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十四者。宿福受生。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>非隨業往，宿福受生。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十五者。諸聖讚歎。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>自利利人，諸聖讚歎。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十六者。聰明利根。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>隨聞生解，穎悟敏捷。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十七者。饒慈愍心。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>大慈愍物，捨己為人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二十八者。畢竟成佛。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>功德回向，畢竟成佛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上來二十八種，是人道持經修行，所獲福利。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次。虛空藏菩薩。若現在未來。天龍鬼神。聞地藏名。禮地藏形。或聞地藏本願事行。讚歎瞻禮。得七種利益。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>復以人道得益之次。若現在未來，天龍鬼神聞地藏名而稱念，禮地藏形而恭敬，或聞地藏本願事行，而稱揚讚歎、瞻禮供養，得七種利益</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>一者。速超聖地。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>神有五通，持經修行，增進漏盡通。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>二者。惡業消滅。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>鬼神無始宿業，仗地藏力，一律消除。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>三者。諸佛護臨。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>依此經修行，見同佛見、行同佛行、德同佛德，離佛不遠，諸佛護念。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>四者。菩提不退。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>斷惑見真，從真起修，菩提不退。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>五者。增長本力。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修德有功，性德顯露，增加真如內薰之力。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>六者。宿命皆通。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>不違本願，以鬼神身，作護法事，方便度生。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>七者。畢竟成佛。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>擁護眾生，不退初心，積功累德，畢竟成佛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時十方一切諸來。不可說不可說。諸佛如來。及大菩薩。天龍八部。聞釋迦牟尼佛。稱揚讚歎地藏菩薩。大威神力。不可思議。歎未曾有。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏是十地菩薩，『十地』功德圓滿，便證菩提，由本願故，不取正覺，所以地藏功德與佛相齊。其度生大威神力，是不可思議，唯佛乃能知之，餘無與等，故云「歎未曾有」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是時忉利天。雨無量香華。天衣珠瓔。供養釋迦牟尼佛。及地藏菩薩已。一切眾會。俱復瞻禮。合掌而退。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛說此經已，時帝釋天王是檀越，從始至終，在忉利天聞佛宣說，所以忉利諸天，最為歡喜。知地藏菩薩，本願利益人天；又廣度三途，上生人天，則天人增多，何樂如之！是以忉利天眾，雨無量天華（芬香馥郁），無量天衣（繽紛而下），無量珍珠瓔珞，供養本師釋迦牟尼佛（能說之教主），及地藏菩薩（能行之願王）。作如是供養已，一切在會大眾，俱復瞻禮教主及願王，合掌一心，恭敬而退；各還本處，護持此經。</p>
  <p class=MsoPlainText style='text-indent:24.0pt;line-height:15.0pt'>&nbsp;</p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
