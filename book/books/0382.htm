<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   生死關全集（轉女成男篇）
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW" link="blue" vlink="purple">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;color:#FF6600">
<span face="標楷體">
       生死關全集
      </span>
</span>
</strong>
</p>
<p class="MsoPlainText" style="text-align:center">
<span face="標楷體">
<strong>
<span style="font-size:36.0pt;color:#FF6600">
       （轉女成男篇）
      </span>
</strong>
</span>
<strong>
<span style="font-size:36.0pt;color:#FF6600">
<span lang="EN-US">
</span>
</span>
</strong>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span style="color:#003300">
     陳由斌居士編著
     <span lang="EN-US">
</span>
</span>
</p>
<p class="MsoPlainText" style="text-align:center">
<span lang="EN-US" style="color:#003300">
</span>
</p>
<p class="MsoPlainText" style="text-align:center">
<span lang="EN-US">
<a href="#a01">
      脫女身偈
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a02">
      題善女人傳偈
     </a>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     第四章　轉女成男篇
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    ★佛陀告訴迦葉尊者說：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    譬若毒樹所在之處，蔓莚生長多所傷害，若能截斷諸毒樹者，爾使一切普得快樂。女人之身譬若毒樹，增長諸欲毒害精神，廣諸惡行受無量苦，皆由女人。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    若能斷棄女人身者，則為斷絕眾生無量諸苦，壞眾惡行，閉絕三途，開泥洹門，普使一切而得快樂，斯等疾入諸佛徑路。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——《稱揚諸佛功德經•卷下》《大正藏》第十四冊頁
    <span lang="EN-US">
     101上－下
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    ★佛陀告訴淨信童女說：成就八法，當轉女身。何等為八？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一者、不嫉。
   </p>
<p class="MsoPlainText" style="text-indent:24.0pt;">
    二者、不慳。
   </p>
<p class="MsoPlainText" style="text-indent:24.0pt;">
    三者、不諂。
   </p>
<p class="MsoPlainText" style="text-indent:24.0pt;">
    四者、不瞋。
   </p>
<p class="MsoPlainText" style="text-indent:24.0pt;">
    五者、實語。
   </p>
<p class="MsoPlainText" style="text-indent:24.0pt;">
    六者、不惡口。
   </p>
<p class="MsoPlainText" style="text-indent:24.0pt;">
    七者、捨離貪欲。
   </p>
<p class="MsoPlainText" style="text-indent:24.0pt;">
    八者、離諸邪見。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    童女！修此八法，速轉女身。爾時世尊，重說偈言：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    不嫉妒他人，離慳常樂法，
   </p>
<p class="MsoPlainText" style="text-indent:24.0pt;">
    不行於諂誑，厭患女人身，
   </p>
<p class="MsoPlainText" style="text-indent:24.0pt;">
    慈心捨離瞋，常修於實語，
   </p>
<p class="MsoPlainText" style="text-indent:24.0pt;">
    除貪離惡口，安住正見中。
   </p>
<p class="MsoPlainText" style="text-indent:24.0pt;">
    若厭女人身，應修如是法，
   </p>
<p class="MsoPlainText" style="text-indent:24.0pt;">
    便當速得轉，受善丈夫身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次童女！成就八法能轉女身，何者為八？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一者、尊重於佛，深樂於法。
   </p>
<p class="MsoPlainText" style="text-indent:24.0pt;">
    二者、恭敬供養，戒忍多聞沙門婆羅門。
   </p>
<p class="MsoPlainText" style="text-indent:24.0pt;">
    三者、於夫男女及以居家，不生愛著。
   </p>
<p class="MsoPlainText" style="text-indent:24.0pt;">
    四者、受持禁戒，無所缺犯。
   </p>
<p class="MsoPlainText" style="text-indent:24.0pt;">
    五者、於一切人不生邪念。
   </p>
<p class="MsoPlainText" style="text-indent:24.0pt;">
    六者、增上意樂，厭離女身。
   </p>
<p class="MsoPlainText" style="text-indent:24.0pt;">
    七者、住菩提心，大丈夫法。
   </p>
<p class="MsoPlainText" style="text-indent:24.0pt;">
    八者、觀世家業如幻如夢。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    爾時世尊重說偈言：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    敬佛深樂法，尊重戒多聞。
   </p>
<p class="MsoPlainText" style="text-indent:24.0pt;">
    不生貪愛心，女身速當轉。
   </p>
<p class="MsoPlainText" style="text-indent:24.0pt;">
    持戒具慚愧，不妄念他人。
   </p>
<p class="MsoPlainText" style="text-indent:24.0pt;">
    安住菩提心，不樂餘乘法。
   </p>
<p class="MsoPlainText" style="text-indent:24.0pt;">
    由是速能轉，不淨女人身。
   </p>
<p class="MsoPlainText" style="text-indent:24.0pt;">
    勝志得厭心，一切皆如幻。
   </p>
<p class="MsoPlainText" style="text-indent:24.0pt;">
    諸法本無動，因緣性空寂。
   </p>
<p class="MsoPlainText" style="text-indent:24.0pt;">
    勤修如實法，速得丈夫身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——《大寶積經•卷百十一》《大正藏》第十一冊頁
    <span lang="EN-US">
     626中－下
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    ★若能盡心淨意歡喜信樂，心無諂嫉，受持禮拜供養十佛世尊，從此所生之處不受女身，得丈夫莊嚴相。其十佛即：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    南無東方淨琉璃世界藥師琉璃光佛
   </p>
<p class="MsoPlainText" style="text-indent:24.0pt;">
    南無東方普度眾難世界身尊佛
   </p>
<p class="MsoPlainText" style="text-indent:24.0pt;">
    南無東方眾德室世界月英佛
   </p>
<p class="MsoPlainText" style="text-indent:24.0pt;">
    南無南方真珠世界日月燈明佛
   </p>
<p class="MsoPlainText" style="text-indent:24.0pt;">
    南無西方不知遍知世界大光明照佛
   </p>
<p class="MsoPlainText" style="text-indent:24.0pt;">
    南無北方長歡樂世界賢最佛
   </p>
<p class="MsoPlainText" style="text-indent:24.0pt;">
    南無北方現入世界寶蓮華步佛
   </p>
<p class="MsoPlainText" style="text-indent:24.0pt;">
    南無北方決了寶網世界月殿清淨佛
   </p>
<p class="MsoPlainText" style="text-indent:24.0pt;">
    南無東南方勝妙莊嚴世界千雲雷吼聲王佛
   </p>
<p class="MsoPlainText" style="text-indent:24.0pt;">
    南無上方寶蓮華莊嚴世界蓮華尊豐佛
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    受持此十佛功德：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、能得無量無邊之福德智慧、四無所畏、四神足、大丈夫相、十八不共法、無病長壽，速證無上菩提佛道。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    二、能得最上三摩地、不退轉聖道、宿命智、辯才無礙，所言人皆信受。若女人在母胎中得聞此十尊佛聖號，當成男子；相貌端正無比，眾人愛敬。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    三、善能滅除諸欲饑渴等苦，從此不再受女人身。更能滅除無數劫生死重罪，不墮三惡道，必成正覺，廣度無量眾生。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （以上所引詳見《藥師琉璃光如來本願功德經》、《稱揚諸佛功德經》、《大寶積經•卷百十一》、《大乘大方廣佛冠經•卷下》、《寶網經》等。）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    ★爾時無垢光女白佛言：世尊！今此會中，諸比丘、比丘尼、優婆塞、優婆夷，願樂欲聞，修何善行，得離女身，速成男子，能發無上菩提之心。惟願世尊，當為解說？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    爾時世尊欲利益成就四部眾故，告無垢光女言：若女人成就一法，得離女身，速成男子。何謂為一？所謂深心求於菩提。所以者何？若有女人發菩提心，則是大善人心、大丈夫心、大仙人心、非下人心，永離二乘狹劣之心，能破外道異論之心，為三世中最是勝心，能除煩惱，不雜結習清淨之心。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    若諸女人發菩提心，則更不雜女人諸結縛心。以不離故，永離女身，得成男子。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    所有善根，悉當回向無上菩提，是名為一。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就二法，能離女身，速成男子。何謂為二？所謂
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    除其慢心，離於欺誑，不作幻惑。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    所有善根，遠離女身，速成男子，悉以回向無上菩提，是名為二。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就三法，能離女身，速成男子。何謂為三？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、身業清淨，持身三戒。
   </p>
<p class="MsoPlainText" style="text-indent:24.0pt;">
    二、口業清淨，離口四過。
   </p>
<p class="MsoPlainText" style="text-indent:24.0pt;">
    三、意業清淨，離於瞋恚邪見愚癡。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    以此十善所生善根，願離女身，速成男子，回向菩提，是名為三。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就四法，得離女身，速成男子。何謂為四？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、不恚害。
   </p>
<p class="MsoPlainText" style="text-indent:24.0pt;">
    二、不瞋恨。
   </p>
<p class="MsoPlainText" style="text-indent:24.0pt;">
    三、不隨煩惱。
   </p>
<p class="MsoPlainText" style="text-indent:24.0pt;">
    四、住忍辱力。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為四。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就五法，得離女身，速成男子，何謂為五？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、樂求善法。
   </p>
<p class="MsoPlainText" style="text-indent:24.0pt;">
    二、尊重正法。
   </p>
<p class="MsoPlainText" style="text-indent:24.0pt;">
    三、以正法而自娛樂。
   </p>
<p class="MsoPlainText" style="text-indent:24.0pt;">
    四、於說法者敬如師長。
   </p>
<p class="MsoPlainText" style="text-indent:24.0pt;">
    五、如說修行。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    以此善根，願離女身，速成男子，回向菩提，是名為五。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就六法，得離女身，速成男子。何謂為六？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、常念佛，願成佛身。
   </p>
<p class="MsoPlainText" style="text-indent:24.0pt;">
    二、常念法，欲轉法輪。
   </p>
<p class="MsoPlainText" style="text-indent:24.0pt;">
    三、常念僧，欲覆護僧。
   </p>
<p class="MsoPlainText" style="text-indent:24.0pt;">
    四、常念戒，欲滿諸願。
   </p>
<p class="MsoPlainText" style="text-indent:24.0pt;">
    五、常念施，欲捨一切諸煩惱垢。
   </p>
<p class="MsoPlainText" style="text-indent:24.0pt;">
    六、常念天，欲滿天中之天（指佛之尊號）一切種智。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為六。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就七法，得離女身，速成男子。何謂為七？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、於佛得不壞信。
   </p>
<p class="MsoPlainText" style="text-indent:24.0pt;">
    二、於法得不壞信。
   </p>
<p class="MsoPlainText" style="text-indent:24.0pt;">
    三、於僧得不壞信。
   </p>
<p class="MsoPlainText" style="text-indent:24.0pt;">
    四、不事餘天，惟奉敬佛。
   </p>
<p class="MsoPlainText" style="text-indent:24.0pt;">
    五、不積聚慳惜，隨言能行。
   </p>
<p class="MsoPlainText" style="text-indent:24.0pt;">
    六、出言無過，痡`質直。
   </p>
<p class="MsoPlainText" style="text-indent:24.0pt;">
    七、威儀具足。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為七。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就八法，得離女身，速成男子。何謂為八？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、不偏愛己男。
   </p>
<p class="MsoPlainText" style="text-indent:24.0pt;">
    二、不偏愛己女。
   </p>
<p class="MsoPlainText" style="text-indent:24.0pt;">
    三、不倚賴己夫。
   </p>
<p class="MsoPlainText" style="text-indent:24.0pt;">
    四、不專念衣服瓔珞。
   </p>
<p class="MsoPlainText" style="text-indent:24.0pt;">
    五、不貪著華飾塗香。
   </p>
<p class="MsoPlainText" style="text-indent:24.0pt;">
    六、不為美食因緣，猶如羅剎殺生食之。
   </p>
<p class="MsoPlainText" style="text-indent:24.0pt;">
    七、不以所施二物，常追憶之，而生歡喜。
   </p>
<p class="MsoPlainText" style="text-indent:24.0pt;">
    八、所行清淨，常懷慚愧。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為八。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就九法，得離女身，速成男子。何謂為九？所謂息九惱法：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    憎我所愛，已憎、今憎、當憎。
   </p>
<p class="MsoPlainText" style="text-indent:24.0pt;">
    愛我所憎，已愛、今愛、當愛。
   </p>
<p class="MsoPlainText" style="text-indent:24.0pt;">
    於我，已憎、今憎、當憎。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為九。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，女人成就十法，得離女身，速成男子。何謂為十？
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一、不自大。
   </p>
<p class="MsoPlainText" style="text-indent:24.0pt;">
    二、除憍慢。
   </p>
<p class="MsoPlainText" style="text-indent:24.0pt;">
    三、敬尊長。
   </p>
<p class="MsoPlainText" style="text-indent:24.0pt;">
    四、所言必實。
   </p>
<p class="MsoPlainText" style="text-indent:24.0pt;">
    五、無嫌恨。
   </p>
<p class="MsoPlainText" style="text-indent:24.0pt;">
    六、不粗言。
   </p>
<p class="MsoPlainText" style="text-indent:24.0pt;">
    七、不難教。
   </p>
<p class="MsoPlainText" style="text-indent:24.0pt;">
    八、不貪惜。
   </p>
<p class="MsoPlainText" style="text-indent:24.0pt;">
    九、不暴惡。
   </p>
<p class="MsoPlainText" style="text-indent:24.0pt;">
    十、不調戲。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是名為十。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法一
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    復次，善女！若有女人能如實觀女人身過者，生厭離心，速離女身，疾成男子。女人身過者，所謂欲、瞋、癡心並餘煩惱，重於男子。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法二
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又此身中有一百戶蟲，甯鬼W患愁惱因緣，是故女人煩惱偏重。應當善思觀察此身，此身便為不淨之器，臭穢充滿，亦如枯井空城破村，難可愛樂。是故於身，應生厭離。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法三
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又觀此身，猶如婢使，不得自在。甯馬k女、衣服、飲食，家業所須之所苦惱，必除糞穢涕唾不淨，於九月中懷子在身，眾患非一，及其生時，受大苦痛。命不自保。是故女人應生厭離女人之身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法四
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又復女人雖生在王宮，必當屬他，盡其形壽，猶如婢使。隨逐大家，亦如弟子，奉事於師，又為重重刀杖，瓦石手拳，打擲惡言罵辱。如是等苦，不得自在。是故女人應於此身生厭離心。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法五
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又此女身常被繫閉，猶如蛇鼠，在深穴中，不得妄出。又女人法，制不由身，常於他邊稟受飲食衣服花香，種種瓔珞嚴身之具象馬車乘。是故應當厭離女身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法六
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又此女身，為他所使，不得自在。執作甚多，搗藥舂米，若炒若磨，大小豆麥，抽毳紡疊。如是種種苦役無量。是故女人應患此身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    欲求永離如是眾苦，當以此法教示餘人，常念如來所言誠實，讚歎出家，能報佛恩，當發此心，願離女身，速成男子。於佛法中，出家修道，不復貪求花鬘瓔珞遊戲園林，衣服飲食，嚴身之具。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法七
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    當觀自身及侍立眷屬，猶如機關木人，筋牽屈申，舉下而已。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    此身虛偽，血肉所成，不久壞滅。
   </p>
<p class="MsoPlainText" style="text-indent:24.0pt;">
    此身如廁，九孔流出種種不淨。
   </p>
<p class="MsoPlainText" style="text-indent:24.0pt;">
    此身愚癡之人於中起著，而琤|大所成。
   </p>
<p class="MsoPlainText" style="text-indent:24.0pt;">
    此身諸陰，猶如怨家。
   </p>
<p class="MsoPlainText" style="text-indent:24.0pt;">
    此身虛偽，中無堅實，如空聚落。
   </p>
<p class="MsoPlainText" style="text-indent:24.0pt;">
    此身無主，從父母生，復以行業而嚴飾之。
   </p>
<p class="MsoPlainText" style="text-indent:24.0pt;">
    此身不淨，純盛臭穢。
   </p>
<p class="MsoPlainText" style="text-indent:24.0pt;">
    此身即是尿屎之器，不久棄捐，無可貪處。
   </p>
<p class="MsoPlainText" style="text-indent:24.0pt;">
    此身歸死，出息入息，必當斷故。
   </p>
<p class="MsoPlainText" style="text-indent:24.0pt;">
    此身無我，如草木瓦石。
   </p>
<p class="MsoPlainText" style="text-indent:24.0pt;">
    此身無作者，從因緣生。
   </p>
<p class="MsoPlainText" style="text-indent:24.0pt;">
    此身是眾鳥狼狗野幹之食，棄塚間故。
   </p>
<p class="MsoPlainText" style="text-indent:24.0pt;">
    此身是苦聚，常為四百四病之所困故。
   </p>
<p class="MsoPlainText" style="text-indent:24.0pt;">
    此身甯鬼毀H冷熱等分眾病之所壞散，琤H藥力得存立故。
   </p>
<p class="MsoPlainText" style="text-indent:24.0pt;">
    此身不知恩，以飲食養之，無止足故。
   </p>
<p class="MsoPlainText" style="text-indent:24.0pt;">
    此身無知，內無作者故。
   </p>
<p class="MsoPlainText" style="text-indent:24.0pt;">
    此身是後邊，必當死故。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是故女人應當如是觀察此身，生厭離心，修行善法。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     觀法八
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    修善行時，若得新好花果可食之物，先奉諸佛菩薩無上福田，及父母師長，然後自食。應作是念，如我今者，以新花果，施與尊重清淨福田，願離垢穢女人之身，更得新好男子之身。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——以上節錄《佛說轉女身經》《大正藏》第十四冊頁
    <span lang="EN-US">
     918下－919下
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    我本為女身，而從顛倒生。
   </p>
<p class="MsoPlainText" style="text-indent:24.0pt;">
    今觀男子身，皆空無所有。
   </p>
<p class="MsoPlainText" style="text-indent:24.0pt;">
    若有能知空，不應分別生。
   </p>
<p class="MsoPlainText" style="text-indent:24.0pt;">
    則於現中空，身證無罣礙。
   </p>
<p class="MsoPlainText" style="text-indent:24.0pt;">
    是佛境界力，復從宿福生。
   </p>
<p class="MsoPlainText" style="text-indent:24.0pt;">
    亦修現前法，得離女人身。
   </p>
<p class="MsoPlainText" style="text-indent:24.0pt;">
    若有諸女人，欲成男子身。
   </p>
<p class="MsoPlainText" style="text-indent:24.0pt;">
    當發菩提心，所願便成就。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——《佛說轉女身經》《大正藏》第十四冊頁
    <span lang="EN-US">
     920下
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    ★若有女人成就三十二種功德，當為菩薩之母。何等名為三十二德：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    一者、名稱高遠。
   </p>
<p class="MsoPlainText" style="text-indent:24.0pt;">
    二者、眾所咨嗟。
   </p>
<p class="MsoPlainText" style="text-indent:24.0pt;">
    三者、威儀無失。
   </p>
<p class="MsoPlainText" style="text-indent:24.0pt;">
    四者、諸相具足。
   </p>
<p class="MsoPlainText" style="text-indent:24.0pt;">
    五者、種姓高貴。
   </p>
<p class="MsoPlainText" style="text-indent:24.0pt;">
    六者、端正絕倫。
   </p>
<p class="MsoPlainText" style="text-indent:24.0pt;">
    七者、名德相稱。
   </p>
<p class="MsoPlainText" style="text-indent:24.0pt;">
    八者、不長不短，不粗不細。
   </p>
<p class="MsoPlainText" style="text-indent:24.0pt;">
    九者、未曾孕育。
   </p>
<p class="MsoPlainText" style="text-indent:24.0pt;">
    十者、戒體成就。
   </p>
<p class="MsoPlainText" style="text-indent:24.0pt;">
    十一者、心無執著。
   </p>
<p class="MsoPlainText" style="text-indent:24.0pt;">
    十二者、顏色和悅。
   </p>
<p class="MsoPlainText" style="text-indent:24.0pt;">
    十三者、運動順右。
   </p>
<p class="MsoPlainText" style="text-indent:24.0pt;">
    十四者、識用明悟。
   </p>
<p class="MsoPlainText" style="text-indent:24.0pt;">
    十五者、姿性柔和。
   </p>
<p class="MsoPlainText" style="text-indent:24.0pt;">
    十六者、常無怖懼。
   </p>
<p class="MsoPlainText" style="text-indent:24.0pt;">
    十七者、多聞不忘。
   </p>
<p class="MsoPlainText" style="text-indent:24.0pt;">
    十八者、智慧莊嚴。
   </p>
<p class="MsoPlainText" style="text-indent:24.0pt;">
    十九者、心無諂曲。
   </p>
<p class="MsoPlainText" style="text-indent:24.0pt;">
    二十者、無所欺誑。
   </p>
<p class="MsoPlainText" style="text-indent:24.0pt;">
    二十一者、未嘗忿恚。
   </p>
<p class="MsoPlainText" style="text-indent:24.0pt;">
    二十二者、痤L慳吝。
   </p>
<p class="MsoPlainText" style="text-indent:24.0pt;">
    二十三者、性不嫉妒。
   </p>
<p class="MsoPlainText" style="text-indent:24.0pt;">
    二十四者、性無躁動。
   </p>
<p class="MsoPlainText" style="text-indent:24.0pt;">
    二十五者、容色滋潤。
   </p>
<p class="MsoPlainText" style="text-indent:24.0pt;">
    二十六者、口無惡言。
   </p>
<p class="MsoPlainText" style="text-indent:24.0pt;">
    二十七者、於事能忍。
   </p>
<p class="MsoPlainText" style="text-indent:24.0pt;">
    二十八者、具足慚愧。
   </p>
<p class="MsoPlainText" style="text-indent:24.0pt;">
    二十九者、三毒皆薄。
   </p>
<p class="MsoPlainText" style="text-indent:24.0pt;">
    三十者、遠離一切女人過失。
   </p>
<p class="MsoPlainText" style="text-indent:24.0pt;">
    三十一者、奉天如戒。
   </p>
<p class="MsoPlainText" style="text-indent:24.0pt;">
    三十二者、眾相圓滿。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——《方廣大莊嚴經》《大正藏》第三冊
    <span lang="EN-US">
     542下－543上
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a01">
</a>
<span style="color:#333399">
     脫女身偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    有身有女執，無身執自消，
   </p>
<p class="MsoPlainText" style="text-indent:24.0pt;">
    眾生久顛倒，橫執身堅牢。
   </p>
<p class="MsoPlainText" style="text-indent:24.0pt;">
    堅濕暖動觀，女身等龜毛，
   </p>
<p class="MsoPlainText" style="text-indent:24.0pt;">
    此觀若成熟，蓮華為胎胞。
   </p>
<p class="MsoPlainText" style="text-indent:24.0pt;">
    更將憎愛空，心空境寂寥。
   </p>
<p class="MsoPlainText" style="text-indent:24.0pt;">
    能所情塵蕩，童真著方袍。
   </p>
<p class="MsoPlainText" style="text-indent:24.0pt;">
    參禪與學道，永無魔外撓。
   </p>
<p class="MsoPlainText" style="text-indent:24.0pt;">
    真祥痛持偈，女身當處超。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——紫柏大師（《卍續藏經》第一二六冊頁
    <span lang="EN-US">
     990下）
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    輕風生微波，異草生岩阿。
   </p>
<p class="MsoPlainText" style="text-indent:24.0pt;">
    菩薩自在坐，心念眾生多。
   </p>
<p class="MsoPlainText" style="text-indent:24.0pt;">
    瘦竹五六根，瓶中楊柳疏。
   </p>
<p class="MsoPlainText" style="text-indent:24.0pt;">
    大地本清涼，將何熱惱除。
   </p>
<p class="MsoPlainText" style="text-indent:24.0pt;">
    天風生海角，翠蓧摩空虛。
   </p>
<p class="MsoPlainText" style="text-indent:24.0pt;">
    楊枝亦解舞，瓶水知湛如。
   </p>
<p class="MsoPlainText" style="text-indent:24.0pt;">
    女人欲成男，先將淫機枯。
   </p>
<p class="MsoPlainText" style="text-indent:24.0pt;">
    淫枯心清淨，定作大丈夫。
   </p>
<p class="MsoPlainText" style="text-indent:24.0pt;">
    童真剖恩愛，盡形守戒珠。
   </p>
<p class="MsoPlainText" style="text-indent:24.0pt;">
    參禪與學道，魔外難擾渠。
   </p>
<p class="MsoPlainText" style="text-indent:24.0pt;">
    忽開佛知見，以眼聞笙竽。
   </p>
<p class="MsoPlainText" style="text-indent:24.0pt;">
    分付董道人，精進長髭須。
   </p>
<p class="MsoPlainText" style="text-indent:24.0pt;">
    何必待來生，然後出迷途。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——紫伯大師（《卍續藏經》第一二六冊頁
    <span lang="EN-US">
     937上－下）
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<a name="a02">
</a>
<span style="color:#333399">
     題善女人傳偈
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    我觀諸世間，常自寂滅相，
   </p>
<p class="MsoPlainText" style="text-indent:24.0pt;">
    云何幻化中，乃生男女根。
   </p>
<p class="MsoPlainText" style="text-indent:24.0pt;">
    譬如太虛空，捏目出狂華，
   </p>
<p class="MsoPlainText" style="text-indent:24.0pt;">
    是華不可取，從汝妄想生。
   </p>
<p class="MsoPlainText" style="text-indent:24.0pt;">
    妄想入輪迴，劫劫自纏縛，
   </p>
<p class="MsoPlainText" style="text-indent:24.0pt;">
    一念忽自覺，了妄本無從。
   </p>
<p class="MsoPlainText" style="text-indent:24.0pt;">
    虛空亦強名，狂華竟何有，
   </p>
<p class="MsoPlainText" style="text-indent:24.0pt;">
    佛昔呵女人，具足諸妖穢。
   </p>
<p class="MsoPlainText" style="text-indent:24.0pt;">
    其有染著者，患乃甚牢獄，
   </p>
<p class="MsoPlainText" style="text-indent:24.0pt;">
    如何世間人，彼彼互貪愛。
   </p>
<p class="MsoPlainText" style="text-indent:24.0pt;">
    負重於淤泥，至死不得出，
   </p>
<p class="MsoPlainText" style="text-indent:24.0pt;">
    又如蟻輪迴，不離一磨地。
   </p>
<p class="MsoPlainText" style="text-indent:24.0pt;">
    我今發苦口，普勸諸女人，
   </p>
<p class="MsoPlainText" style="text-indent:24.0pt;">
    了知受生因，貪愛為其本。
   </p>
<p class="MsoPlainText" style="text-indent:24.0pt;">
    本從貪愛生，復從貪愛死，
   </p>
<p class="MsoPlainText" style="text-indent:24.0pt;">
    正爾貪愛時，念念常滅盡。
   </p>
<p class="MsoPlainText" style="text-indent:24.0pt;">
    自身且不有，何況他人身，
   </p>
<p class="MsoPlainText" style="text-indent:24.0pt;">
    從今發大心，歸命無上士。
   </p>
<p class="MsoPlainText" style="text-indent:24.0pt;">
    常轉大乘經，如說勸修行，
   </p>
<p class="MsoPlainText" style="text-indent:24.0pt;">
    其有過量人，爆破無明惑。
   </p>
<p class="MsoPlainText" style="text-indent:24.0pt;">
    頓入佛知見，漸淨諸餘習，
   </p>
<p class="MsoPlainText" style="text-indent:24.0pt;">
    更有異方便，專念阿彌陀。
   </p>
<p class="MsoPlainText" style="text-indent:24.0pt;">
    托質妙蓮華，疾得不退轉，
   </p>
<p class="MsoPlainText" style="text-indent:24.0pt;">
    諸經具開演，諸祖共提持。
   </p>
<p class="MsoPlainText" style="text-indent:24.0pt;">
    惟彼女中豪，獲是清淨果，
   </p>
<p class="MsoPlainText" style="text-indent:24.0pt;">
    如何大丈夫，甘作行屍肉。
   </p>
<p class="MsoPlainText" style="text-indent:24.0pt;">
    我今述此傳，輾轉廣流通，
   </p>
<p class="MsoPlainText" style="text-indent:24.0pt;">
    普勸諸有情，永斷輪迴本。
   </p>
<p class="MsoPlainText" style="text-indent:24.0pt;">
    南無佛陀耶，同生極樂國。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-align:right;text-indent:24.0pt;
">
    ——彭際清（《卍續藏經》第一五○冊頁
    <span lang="EN-US">
     211上－下）
    </span>
</p>
<p class="MsoPlainText" style="text-align:right;text-indent:24.0pt;
">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
