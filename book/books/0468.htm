
<html>
<head>
<meta http-equiv=Content-Type content="text/html; charset=Big5">
<title>地藏本願經講記（地神護法品第十一）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center;'><b><span style='font-size:36.0pt;font-family:標楷體;color:#FF6600'>地藏本願經講記</span></b></p>
  <p class=MsoPlainText align=center style='text-align:center;'><b><span style='font-size:36.0pt;font-family:
標楷體;color:#FF6600'>（地神護法品第十一）</span></b></p>
  <p class=MsoPlainText align=center style='text-align:center;'>&nbsp;</p>
  <p class=MsoPlainText align=center style='text-align:center;'><span
style='color:#003300'>唐于闐國三藏沙門實叉難陀譯</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>聖一老法師述</span></p>
  <p class=MsoPlainText align=center style='text-align:center;line-height:15.0pt'><span
lang=EN-US style='font-family:"Times New Roman";color:#003300'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><span
style='color:#333399'>地神護法品第十一</span></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>前兩品是談佛、法兩寶，今地神發願擁護。不論汝學佛修法也可，皆須處所，皆須飲食，處所、飲食皆仗地神之力。一切塔寺，因地而建，一切五穀稻糧，因地生長。故地神作護法，最先流通此經。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時堅牢地神白佛言。世尊。我從昔來。瞻視頂禮無量菩薩摩訶薩。皆是大不可思議神通智慧。廣度眾生。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「爾時」者，佛、法兩寶說畢之時。「堅牢地神」是南閻浮提主地之神。地神是女性，准阿含經佛告比丘有四大天神：『一地神，二水神，三風神，四火神。』昔者地神起惡見，言：『地中無水、火、風。』佛言：『地中有水、火、風，但地大多故，地大得名。』次第說法，地神歡喜。佛為說四諦，地神即遠塵離垢，得法眼淨。白言：『我今歸依佛法僧，盡形壽不殺乃至不飲酒，聽我於正法中，為優婆夷。』水、火、風神，亦然。故知地神是女也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地神白佛言：「世尊啊！弘經必藉地，轉法須賴食，我是地神，我今發願護持此經。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「世尊，我從昔日發心以來，居閻浮提，曾經親近、供養、瞻視、頂禮無量菩薩摩訶薩，皆是大不可思議神通智慧，從本垂跡，降跡閻浮提來廣度眾生。」觀此文，人道的世界時常變動，興衰循環，國運亦然，世界亦然，不及神道長遠久住，外作護法之職，內秘菩薩之行。反觀人道，支離破碎，不及神道安穩堅定，悲夫！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是地藏菩薩摩訶薩。於諸菩薩誓願深重。世尊。是地藏菩薩。於閻浮提有大因緣。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地神知地藏菩薩，在一切菩薩中誓願特別重。所謂『地獄未空，誓不成佛，眾生度盡，方證菩提』，故云深重。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地神又知地藏菩薩，與閻浮提的眾生有大因緣。地藏菩薩度閻浮提人出地獄特別多，而閻浮提人無不恭敬地藏菩薩者，彼此有緣。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如文殊。普賢。觀音。彌勒。亦化百千身形。度於六道。其願尚有畢竟。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>文殊到十方世界，教化眾生發菩提心，所以不常來此閻浮洲。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>普賢教化一切菩薩，行菩薩道，所以亦不常居此土。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>觀音分身到十方世界，尋聲救苦、現身說法，有機即現，無機不現，亦不常來。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>彌勒居天上，教化天子，無生法忍，亦不常來人間。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>唯地藏常常度人離三途苦，上昇人間，是地神之所常見。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>所以語文殊、普賢、觀音、彌勒，雖能分身百千，度於六道，但不是常在此洲；唯地藏常見其在閻浮提，時時處處救度罪苦眾生，覺得其救苦之願特別長。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是地藏菩薩。教化六道一切眾生。所發誓願劫數。如千百億恆河沙。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>是地藏菩薩，教化六道一切眾生離生死苦，得涅槃樂。如是所發誓願，不知經過百千億恆河沙劫，親近恆河沙佛，一一佛前皆發度生之願</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>世尊。我觀未來及現在眾生。於所住處。於南方清潔之地。以土石竹木。作其龕室。是中能塑畫。乃至金銀銅鐵。作地藏形像。燒香供養。瞻禮讚歎。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃塑像供養之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>世尊，我觀未來及現在眾生，於其所住之處，於南清潔之地——幽冥界在閻浮提之南——是人以土石為基，竹木為牆，作其龕室。室中或塑、或畫地藏菩薩像，乃至或金、銀、銅、鐵鑄菩薩像；必定要供養，日日供養，時時燒香，至誠瞻禮，稱揚讚歎地藏菩薩種種功德。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是人居處即得十種利益。何等為十。一者。土地豐壤。二者。家宅永安。三者。先亡生天。四者。現存益壽。五者。所求遂意。六者。無水火災。七者。虛耗辟除。八者。杜絕惡夢。九者。出入神護。十者。多遇聖因。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃供養獲益之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若有人在向南之地，建立龕室，供養地藏菩薩像，仗菩薩威神力，及地神護法之力，令此男子女人所居之處，即得十種利益：</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>一、土地豐壤。地神之力，令其居處，土地肥沃，百穀豐收，花果茂盛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>二、家宅永安。合家人等，大小平安。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>三、先亡生天。仰仗地藏菩薩神力，令其歷代祖禰生天。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>四、現存益壽。供養地藏，現前人等，益算增壽。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>五、所求遂意。凡有所求，種種福利，皆遂其意。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>六、無水火災。無水火、盜賊等災。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>七、虛耗辟除。無蝗蟲、白蟻、颶風損壞稼穡等災。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>八、杜絕惡猛夢。畫夜吉祥，睡無惡夢。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>九、出入神護。行來進止，善神翊衛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>十、多遇聖因。常聞三乘、一乘之法，而種出世涅槃之因。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>世尊。未來世中。及現在眾生。若能於所住處方面。作如是供養。得如是利益。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃地神護法證明供養得益之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復白佛言。世尊。未來世中。若有善男子善女人。於所住處。有此經典及菩薩像。是人更能轉讀經典。供養菩薩。我常日夜。以本神力。衛護是人。乃至水火盜賊。大橫小橫。一切惡事。悉皆消滅。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地神復白佛言：「世尊，未來世中，若有善男子、善女人於其所住之處，供奉地藏經典及菩薩像；是人更能日日轉讀此經，從解起行，修地藏之行（此人有慧）；又日日以種種花香至誠供養地藏菩薩像（此人有福）。既然福慧齊修，我地神日以繼夜，以我本有神力，衛護是人，所作善事，悉皆如意，乃至水火、盜賊等災，大橫傷人，小橫傷財等一切惡事，悉皆消滅無餘。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>佛告堅牢地神。汝大神力。諸神少及。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛說：「地神啊！汝擁護受持此經及供養地藏像者，所以汝的神力日日增加，為一切地神所不能及。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>何以故。閻浮土地。悉蒙汝護。乃至草木。沙石。稻麻。竹葦。穀米。寶貝。從地而有。皆因汝力。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「何以故」，解釋之辭。閻浮土地，由汝主持，由汝擁護，所以地上萬物，乃至草木、沙石、稻麻、竹葦、穀米、寶貝，如是雖由眾生業力所感，亦由汝神力助變，利益有情。利益有情故，所以汝的利生神力日日增加。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>又常稱揚地藏菩薩利益之事。汝之功德。及以神通。百千倍於常分地神。</span></b></p>
  <p class=MsoPlainText style='text-indent:24.0pt;line-height:15.0pt'><b><span
lang=EN-US style='font-family:"Times New Roman";color:teal'>&nbsp;</span></b></p>
  <p class=MsoPlainText style='text-indent:24.0pt;line-height:15.0pt'>上來地生萬物，利益有情，由汝之力；又常稱揚地藏度生之事，擁護佛法，可稱上供菩薩，下利有情，所以汝的真實功德及利生神通，百千倍於常分地神。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若未來世中。有善男子善女人。供養菩薩。及轉讀是經。但依地藏本願經一事修行者。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若如來滅度之後，未來末法世中，有善男子、善女人發心侍奉、供養菩薩，又轉讀是經——轉經中之理，悉轉入心，明了無礙——然後依一法而發願修行者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>學法要博，修行要約，只能依一法修行，切莫腳踏兩船。古人依一法而修行，一直修到家，所謂『制心一處，無事不辦』，不可不知。若單解而不行，說食而不飽，無濟於事，所謂『說得一丈，不如行得一寸』。學法貴乎實行，有修有證，無修則無證，此千古不易之論。所以我們要依一法修行，切莫三心兩意。參禪者，一直參下去，終不回頭；念佛者，念下去，更莫改絃換轍；持咒者，持下去，自有光明遍照之日。汝看趙州一生行腳、香林四十年打成一片、長慶坐破七個蒲團、懷玉大師念佛，念到臨命終時，見銀台來接引仍不肯去，再精進更精進，七日頭現圓暈、金台來接、笙歌來迎，乃往西方。其弟子贊曰：</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>我師一念登初地，佛國笙歌兩度來，</p>
  <p class=MsoPlainText style='text-indent:24.0pt;line-height:15.0pt'>唯有門前古槐樹，枝低祇為掛金台。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>又廣東羅浮生華首臺，天然禪師有一弟子，看牛出家，未嘗讀書，性愚魯，但肯向學。師曰：『汝學佛法，拜觀音，求智慧，中夜方可睡。』此子日間，為常住服務，什麼都做，夜間拜菩薩，拜到中夜。如是長期拜，一拜拜了十三年。一夜，拜到九點時，見菩薩揮手，便去睡眠。師問：『何故早睡？』答曰：『弟子聽師教，拜到半夜，但亦聽菩薩話，菩薩揮手，所以我去睡。』師曰：『好，汝將菩薩拜到晃動。』不日，菩薩又問：『善男子，拜我求何物？』答：『我不知，問師答覆。』如是又拜三年，菩薩又問：『善男子，汝求何物！』答：『求智慧。』菩薩教飲佛前杯水，飲時身心透涼，六根清淨，得大智慧，所談佛法，勝過阿師了。此子後來當方丈，號異塵祖。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃一法修行，一直修，修到底，無有不成功者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>汝以本神力而擁護之。勿令一切災害。及不如意事。輒聞於耳？何況令受。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>世尊敕地神，以神力擁護依地藏本願經一事修行者，令其順利用功，中間永無一切災害降臨其身；及不如意事輒聞其耳，打擾其辦道之心，何況令受。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>本神力者，地神生長萬物，利益群生，故有神力；又擁護此經，及修行者，其神力更大。若不利人，何來有神力呢？三檀等施，屬無畏施。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>非但汝獨護是人故。亦有釋梵眷屬。諸天眷屬。擁護是人。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>所謂『一人辦道，諸天辦供』。一人修行辦道，無量諸天擁護。若帝釋、梵王及諸天眷屬，皆發願擁護修行人，以報佛恩，所以稱護法諸天菩薩。古人說『三分修行，七分護法』啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>何故得如是聖賢擁護。皆由瞻禮地藏形像。及轉讀是本願經故。自然畢竟出離苦海。證涅槃樂。以是之故。得大擁護。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>何故得如是聖賢、梵王、帝釋、諸天眷屬擁護？</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>皆由此善男子、善女人瞻禮地藏聖像，及轉讀地藏本願經故。此人仗菩薩神力及地藏經法力，如風揚帆，修行順利，自然畢竟出離生死苦海，直達涅槃彼岸，證諸法寂滅之樂。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>諸天、梵王、帝釋，為報地藏菩薩昔日教化救度之恩，所以盡力，大大擁護。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
