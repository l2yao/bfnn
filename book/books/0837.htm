<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   印光大師年譜（參學至閉關時期1882∼1911）
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW" link="blue" vlink="purple">
<div class="book" style="layout-grid:18.0pt">
<p class="MsoPlainText" style="text-align:center">
<strong>
<span style="font-size:36.0pt;color:#FF6600">
<span face="標楷體">
       印光大師年譜
      </span>
</span>
</strong>
</p>
<p class="MsoPlainText" style="text-align:center">
<span face="標楷體">
<strong>
<span style="font-size:28.0pt;color:#FF6600">
       （參學至閉關時期
       <span lang="EN-US">
        1882∼1911）
       </span>
</span>
</strong>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span style="color:#003300">
     沈去疾居士編著
    </span>
<span lang="EN-US" style='font-family:"Times New Roman";
color:#003300'>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-align:center">
<span lang="EN-US">
<a href="#a01">
      公元一八八二年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a02">
      公元一八八三年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a03">
      公元一八八四年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a04">
      公元一八八五年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a05">
      公元一八八六年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a06">
      公元一八八七年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a07">
      公元一八九０年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a08">
      公元一八九一年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a09">
      公元一八九二年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a10">
      公元一八九三年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a11">
      公元一八九五年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a12">
      公元一八九七年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a13">
      公元一八九八年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a14">
      公元一九０一年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a15">
      公元一九０三年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a16">
      公元一九０四年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a17">
      公元一九０六年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a18">
      公元一九０九年
     </a>
</span>
</p>
<p class="MsoPlainText" style="text-align:center">
<span lang="EN-US">
<a href="#a19">
      公元一九一一年
     </a>
</span>
</p>
<p class="MsoPlainText" style="text-align:center">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a01">
</a>
     公元一八八二年
     <span>
</span>
     壬午  清光緒八年    二十二歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    掛褡於湖北省竹溪蓮華寺。寺僧食蕈，師獨不食；僧僉中毒，賴師以救（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    至陝西省興安縣雙溪寺，於印海定公律師座下受具（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《行業記》。文《永思集•印光大師小史》：於湖北蓮華寺中曬經次得讀《龍舒淨土文》殘本《書傳》，既而師發心苦役供養眾僧，兼任柴頭、水頭。每日四十餘人所用水及開水，悉師一人挑自燒。和尚見師勤慎、忠實，適庫頭有病，即令代理其職。師於曬經次偶讀殘本《龍舒淨土文》，益知淨土一法，圓賅萬行、普攝群機，遂畢生以之自行化他焉。一句彌陀家喻戶曉，淨土法門得以中興實肇端於此。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《書傳•雙溪受戒》：「陝西興安雙溪寺印海定公律師傳戒，特派職師來蓮華寺請知客師為開堂，知師善書，且未受具，故約師同往雙溪受戒。」「受具時，以師善書，凡戒期中所有寫法事宜，悉令代作。寫字過多，目發紅如血灌。幸師先於湖北蓮華寺充照客時，於曬經次得讀《龍舒淨土文》而知念佛往生淨土法門乃即了生脫死之要道。當此目病之際，一心專致，誦念佛號；夜間俟眾睡後，復起坐念佛號，即寫字時亦心不離佛，故雖力疾書寫，乃能勉強維持。及寫事竟，而目亦痊愈。由是深解念佛功德不可思議，而自行化他，一以淨土為歸，即肇端於斯也。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a02">
</a>
     公元一八八三年
     <span>
</span>
     癸未  清光緒九年    二十三歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    爾後隱跡終南四年，住太乙峰，曉夕念佛，兼讀契經，自是深入法海矣（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《書傳•紅螺參學》：「師具戒後，志切專修，仍歸終南，潛居念佛，間研教典。」又陳海量《印光大師小史》：「是年具戒於興安雙溪寺，爾後遁隱終南，住太乙峰，曉夕念佛，兼讀契經。煙霞托跡，日月鄰身。時復層巒，危巔宴坐，長空萬里，大地平沈，自是深入法海矣。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a03">
</a>
     公元一八八四年
     <span>
</span>
     甲申  清光緒十年    二十四歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    在終南山念佛修持。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a04">
</a>
     公元一八八五年
     <span>
</span>
     乙酉  清光緒十一年    二十五歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    住陝西省七十里外南五臺山大頂，親侍大士香火。一日下山至劉村西寺，見有數碑，所載皆非最初緣起。中有一碑，被水垢封蔽成一石板。大師取磚磨之，乃至元七年依古碑所序之緣起碑也（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《增廣》卷一第六九頁《與高鶴年書》「南五臺山乃千三百年前，觀世音菩薩現比丘身，降伏毒龍所開之古道場也；亦蓮宗八祖雲棲蓮池大師中興蓮宗之發願處也。明嘉靖時，有性天文理老和尚者，隱居此山，無門洞。後因雲遊至杭州，住西山黃龍庵。蓮池大師仰其道風，與夫人湯氏皈依座下，不二三年，又依之出家。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    按：元世祖至元七年為公元一二七０年，劉村西寺乃南五台大頂下院。南五臺山佛教道場歷史，大師於《與高鶴年書》函中述之頗為詳明。此洞始名「湘子洞」性天老人居之。改為「無門洞」。後人乃呼為湘子洞。以南五臺山無大洞可以住人，亦無洞名「無門」者。唯湘子洞高深寬大，可以住人。至光緒初，法忍、冶開等老蔔居於此，成大蘭若。此洞辟處山後，上下懸崖，而逼近聖泉，柴水方便。又復地勢向陽，冬暖夏涼，遊人樵夫，皆所不至，洵為辦道最勝之地。南五臺山開山緣起，昔年毫無依據，至此經大師磚磨考勘，始得彰顯。碑記文字見《增廣文鈔》第四冊附錄《南五台觀音示跡記》。文長不錄。據碑記所述，南五台最初建寺遠在「隋時仁壽中」。「仁壽」乃隋文帝楊堅年號，為公元六０一——六０四年。建寺之次年，御書牌額，易號「觀音台寺」，並賜山林田土，方廣百里。唐大曆六年（公元七七一）改名「南五臺山聖壽寺」，五代時毀於兵亂。至宋太平興國三年（公元九七八）六現瑞徵。敕封五臺山圓光之寺。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a05">
</a>
     公元一八八六年
     <span>
</span>
     丙戍  清光緒十二年    二十六歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    在陝西南五臺山。受僧友囑託，調教一頑皮幼僧，以威儀臨之。先明喻其理，後嚴施以法，卒得成效（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    朝五台，次年三月初方到山，住山西十餘日（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    十月十四日，入紅螺山資福寺念佛，號「繼廬行者」（三）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《三編•復卓智立居士書》：「一幼僧佻僻非常，一切人皆莫如之何。其師因浼光教訓（其師與光係知交）。光說其所以，此人當時面無血色，己懼之不已。後送來，光與彼和氣詳說，令勿違我命，違則決不輕恕。彼心雖畏懼，究未親試，第二日即犯規矩。光將打，與彼說其規矩，不許動，不許哭。未打先避，光曰：『此第一次，不加罰。再避則定罰。』遂打，如植木然。從此半年未須一高聲說，況用如此不可遏之恕乎？」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《三編•復陳柏達》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （三）見《永思集•竹如：印光大師小史》。又《行業記》：師修淨土，久而彌篤。聞紅螺山資福寺為專修淨土道場，遂於二十六歲辭師前往。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    按：「繼廬行者」意為繼承廬山東林寺淨土宗祖師慧遠法師之志也。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a06">
</a>
     公元一八八七年
     <span>
</span>
     丁亥  清光緒十三年    二十七歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    正月，朝禮五臺山。禮畢仍回紅螺山資福寺。歷任雲水堂「香燈」、「寮元」之職（一）。任「藏主」，遂得閱讀大藏（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《行業記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《印光大師言行錄•大師史傳》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一八八八年
     <span>
</span>
     戊子  清光緒十四年    二十八歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一八八九年
     <span>
</span>
     己丑  清光緒十五年    二十九歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a07">
</a>
     公元一八九０年
     <span>
</span>
     庚寅  清光緒十六年    三十歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    由紅螺山至北京龍泉寺為「行堂」（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    是年冬，行腳 東三省，白山黑水，一缽長征（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）《行業記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）《永思集•印光大師小史》、釋東初《中國佛教近代史•釋印光與釋應慈》及《印光大師言行錄》：「次歲，返都 
    。住圓廣寺。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a08">
</a>
     公元一八九一年
     <span>
</span>
     辛卯  清光緒十七年    三十一歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    行腳返京，仍住圓廣寺。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a09">
</a>
     公元一八九二年
     <span>
</span>
     壬辰  清光緒十八年    三十二歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    在北京圓廣寺。一日與一僧在西直門外閑步。一丐童年十五六，向大師乞錢。大師曰：「念一句佛，與汝一錢。」丐童不念。大師又曰：「念十句，與汝十錢。」丐童仍不肯念。大師將錢袋取出，約有四百多錢，和顏謂之曰：「汝念一句，與汝一錢，儘管念，我此一袋錢，給完為止。」丐童大哭，終不肯念。大師歎其太乏善根，因與一文錢而去（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《永思集•印光大師軼事》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a10">
</a>
     公元一八九三年
     <span>
</span>
     癸已  清光緒十九年    三十三歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    與化聞和尚晤於京。應化老之邀，南下至浙江普陀山法雨寺，安單藏經樓。自此兩度掩關，影不出山二十餘年（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《行業記》：「普陀山法雨寺化聞和尚入都請藏，檢閱料理，相助乏人。眾以師作事精慎進之。化老見師道行超卓，及南歸，即請伴行，安單寺之藏經樓。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一八九四年
     <span>
</span>
     甲午  清光緒二十年    三十四歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a11">
</a>
     公元一八九五年
     <span>
</span>
     乙未  清光緒廿一年    三十五歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    春，至寧波阿育王寺，拜舍利數十日，看之（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《三編•復袁德常書》：「光於光緒二十一年春，往育王拜舍利近三月。從去至後，日常隨看者即附之看。其色若天臺菩提拿紅了的色，數十日不改。但其大小上下，隨看隨變，忽小忽大，其大若綠豆，小則或減三分之一之量。至光緒三十一年，因事往育王，又一睹，其大若黑豆，其色若黑豆上起白黴，緊靠鐘底不動。光以黑色又加白黴，意謂或是年必死。然亦無吉無凶。此種皆普通人常見之相。並無感應奇特之事。錄而刊之，亦無所益。切不可妄造謠言，以無感應為有感應，則罪過不淺矣！」（見《三編》下冊第七三六頁）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一八九六年
     <span>
</span>
     丙申  清光緒廿二年    三十六歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a12">
</a>
     公元一八九七年
     <span>
</span>
     丁酉  清光緒廿三年    三十七歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    夏，應寺眾一再堅請，開講「彌陀便蒙鈔」一座。與虛雲和尚會晤結識於法雨寺（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    講經畢，即於寺之珠寶殿側閉關（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）按：據釋妙真、周孟由等所編《印光大師書傳》虛雲和尚之序載：「清光緒二十年，余在普陀山法雨寺，化聞和尚敦請印光大師講經，得與識面。」印光大師在法雨寺講經，只光緒廿三年為首次，亦似僅此一次。又；查考岑著《虛雲和尚年譜》光緒二十年時，虛雲大師仍尚在九峰山翠峰茅蓬。直至光緒二十三年，虛雲大師在寧波阿育王寺禮佛燃指，且在其寺拜舍利，延留甚久。其至普陀山法雨寺亦當在是年。《書傳》序文所云「光緒二十年」，蓋老人記憶之誤耳。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    又，據根慧上人作文（《印光大師紀念文集•我與大師的因緣》）回憶：「大師只講過一部《彌陀經》一次。」根慧上人乃法雨寺當日方丈侍者，親歷其事，記之可信。以此佐證虛雲大師與印光大師初次識面會晤之時間當在光緒廿三年。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《行業記》：「乃為講『彌陀便蒙鈔』一座。畢，即於珠寶殿側閉關，兩期六載，而學行倍進。出關後，由了餘和尚與真達和尚等特創慧蓮茅蓬供養，與諦閑法師先後居之。未機，仍迎歸法雨。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a13">
</a>
     公元一八九八年
     <span>
</span>
     戊戍  清光緒廿四年    三十八歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    在普陀山法雨寺關中，作《與大興善寺體安和尚書》（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    高鶴年居士二次訪道普陀，於法雨寺吊聞長老。嗣後大師與高氏會晤於化鼎丈室，次早對高氏略略開示淨宗信、願、行修持法。高氏見大師寮房中淡薄衣單，外無長物，歎為清淨僧寶（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《增廣》卷一。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    按：大師闡述淨土念佛法門乃當世學佛無上法門之論頗多，此乃其尤為至要之篇也，劈首兩句即明示：「教理行果，乃佛法之綱宗；憶佛念佛，實得道之捷徑。」令真心學佛者於目的方法有所明析條理，清楚省悟矣。又次論及前輩祖師，以蓮池參笑巖為誓，「大悟之後，置彼而取此，以淨業若成，禪宗自得。」「喻己浴大海者，必用百川水；身到含元殿，不須問長安。」「蓋以因時制宜，法須逗機，若不如是，則眾生不能得度矣！」當世弘化方法唯以淨土念佛為上，其根本道理依據全在此中曉喻明白矣。今敬錄全文於左：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    與大興善寺體安和尚書（《增廣》第一卷第一頁）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《永思集•印光大師苦行略記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    按：此為大師與高氏初次會晤識面。之後過從甚契，遂結為蓮友道侶。至民國元年乃有高氏攜去大師佛教四論以「常慚」名刊之叢林報之事，時己交往十載餘矣。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    高鶴年（一八七二——一九六二）江蘇興化人。近代佛教居士，佛教學者，旅行家。行腳天涯，國內名山大川，無不涉足其間，時人比為徐霞客第二。遍訪高僧大德，於鎮江金山寺、揚州高旻寺等處領受捧喝，於終南山修定茅蓬。初好禪學，嗣與印光大師相契，遂宗淨土。一八九八年與印光大師初晤於普陀法雨。一九一二年於普陀攜大師文稿數篇至滬，刊於《佛學叢報》。一九一四年，返終南山茅蓬過冬。翌年，於終南營建僧尼普同塔、念佛堂各二，並茅蓬數處。一九一七年秋，京津洪水為災，應滬地狄楚青、王一亭居士請，離終南，從事救災事宜。後冒雪趕至上海，與狄楚青等組織佛教慈悲義賑會。一九一八年，與印光大師同往揚州刻經。道經滬地，與滬上諸大德若狄楚青、王一亭等相聚，暢論因果。到揚州後，住萬壽寺，其間曾返故里興化掃墓。一九一九年，至湖南賑災；嗣後至雲南雞足山巡禮。一九二０年，由滬至普陀，與印光大師長談。印光法師至蘇垣報國寺閉關後，高氏常因賑務由蘇至滬，必往報國寺贍禮。大師輒贈蓮宗書，並誡以「信因果，勤念佛」此二者廣勸大眾。高氏一九六二年逝世。著作有《名山遊訪記》及《印光大師苦行略記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一八九九年
     <span>
</span>
     己亥  清光緒廿五年    三十九歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一九００年
     <span>
</span>
     庚子  清光緒廿六年    四十歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a14">
</a>
     公元一九０一年
     <span>
</span>
     辛丑  清光緒廿七年    四十一歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    春，大師於普陀法雨寺致函金山寺高鶴年居士，詢問高氏禪學進境如何，囑往一談。高隨至普陀會晤。大師其時己深入經藏，智慧如海，開示淨宗諸家法要。留談經五晝夜，示以方便多門，歸原無二（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《永思集•印光大師苦行略記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span style="color:#333399">
     公元一九０二年 
    壬寅 清光緒廿八年 四十二歲
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<a name="a15">
</a>
<span style="color:#333399">
     公元一九０三年 
    癸卯 清光緒廿九年 四十三歲
     <span lang="EN-US">
</span>
</span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    春，接高鶴年來函，告知欲再朝五台，往終南結茅。大師復函，約高氏往普陀一談。言談留意秦中佛法，囑高氏提倡實行，不可虛度光陰。並言及南方飯吃不慣，欲返陝西云云。高氏默記於心。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a16">
</a>
     公元一九０四年
     <span>
</span>
     甲辰  清光緒三十年    四十四歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    進京，協助諦閑法師請藏。事畢。仍返法雨寺藏經樓（一）。至北京琉璃廣各書店中閱看，購得《揀魔辨異錄》兩部。一贈諦閑法師，一自留（二）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《行業記》：「因諦老為溫州頭陀寺請藏，又請入都，助理一切，事畢南旋。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）見《三編》卷一《復如岑法師》：「光緒三十年，諦公請藏經，令光隨去料理。經已印完，尚須幾日方行，因至琉璃廣各書店看看。一店中有二部（《揀魔辨異錄》），通請來。以一部送諦公，一部自存。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    諦閑（一八五八——一九三二），近代高僧，佛教學者。俗姓朱，名古虛，號卓三。浙江黃巖人。父母早亡，幼年隨舅父佐理藥業，稍長即通醫道。因悟醫生但能治病、不能治命之理，遂萌離俗出世之想。二十歲到臨海白雲山依成道和尚出家。二十四歲受具足戒於天臺山國清寺。初學禪觀，頗有領悟。受上海龍華寺方丈跡端法師器重，授記付法為傳持天臺教觀第四十三世。一九一０年，住持紹興戒珠寺，兼上海龍華寺主席。一九一三年駐錫上海留雲寺；冬，住持寧波觀宗寺，立志興復台宗祖庭，募集鉅資，修建大殿、藏經閣等，裝金佛像，嚴訂規約，觀宗寺遂為東南一大名剎。一九一九年，成立觀宗學社，自任主講，招收青年學僧。一九二八年，擴大規模，改名為「弘法研究社」，並發行「弘法月刊」，弘揚天臺教義。一九二九年，應請至哈爾賓極樂寺傳戒。晚年應上海玉佛寺之請，開請《楞嚴經》，講畢返寧波觀宗寺，電召弟子寶靜回寺嗣法。一九三二年圓寂，入塔於浙江慈溪五磊山。平生講經說法四十餘年，弟子著名者有寶靜、倓虛、常惺、妙真等，在家皈依弟子十萬餘人。著作主要有《圓覺經講義》、《圓覺經親聞記》、《金剛經新疏》等，一九五一年倓虛等輯為《諦閑大師遺集》行世。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    《揀魔辨異錄》，清世宗雍正下旨編輯之書。針對法藏及其徒弘忍、具德之種種悖道悖倫語言八十餘段，一一聞之，凡四卷，二百多頁。至雍正十三年始脫稿。上諭令收入大藏內流通。未幾世宗死，乾隆即位，未能親身料理及此，令謄清刻板。當時法藏外護甚眾，僧俗不敢談及，故未收入藏。止將雍正之上諭列之於書首以為序。印光大師對此書頗為重視。其於琉璃廠購得後自存一部，於翌年托楊仁山居士轉寄日本弘書院，請附入藏經。其後復於民國三年介紹狄楚青居士石印一千部；於後親躬息心按文義校訂，刻板於揚州藏經院，印三百部送人。大師對此書評價至高，謂：「凡讀書人閱之，都增長莫大學識，而於參禪之人更為有益。」（見《復如岑法師》）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一九０五年
     <span>
</span>
     乙已  清光緒三十一年    四十五歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a17">
</a>
     公元一九０六年
     <span>
</span>
     丙午  清光緒三十二年    四十六歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    大師函約高鶴年往普陀山休養。與高言「袁了凡四訓」同安士之因果書。並談末法眾生障深業重，縱發大心，群魔撥亂，如無善根定力，即被所轉，真可惜也（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）《若行記》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一九０七年
     <span>
</span>
     丁未  清光緒三十三年    四十七歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一九０八年
     <span>
</span>
     戊申  清光緒三十四年    四十八歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a18">
</a>
     公元一九０九年
     <span>
</span>
     己酉  清宣統元年    四十九歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    大師常致書高鶴年居士，函詢外方佛法如何，囑提倡淨宗及因果報應（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）見《苦行記》：「宣統元、二、三年，師常函詢外方佛法如何，囑提倡淨宗及因果報應。」
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
<span color="#333399">
     公元一九一０年
     <span>
</span>
     庚戍  清宣統二年    五十歲
    </span>
</p>
<p class="MsoPlainText" style="text-indent:24.0pt;">
<span lang="EN-US" style="color:#333399">
</span>
</p>
<p class="MsoPlainText" style="text-indent:24.0pt;">
<span color="#333399">
<a name="a19">
</a>
     公元一九一一年
     <span>
</span>
     辛亥  清宣統三年    五十一歲
    </span>
</p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    夏，太虛法師至普陀山。師與太虛會晤，頗嘉許其詩文，作二偈贈之（一）。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）印老《贈太虛》二偈，見《太虛大師全集》第三十二卷。錄之如下 
    ：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    偈一：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    太虛大無邊，何物能相掩！白雲偶爾棲，當處便湛暗。
   </p>
<p class="MsoPlainText" style="text-indent:24.0pt;">
    吹以浩蕩風，畢竟了無點。庶可見近者，莫由騁駿貶。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    偈二：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    太虛無形段，何處能著染，紅塵驀坌起，直下亡清湛。
   </p>
<p class="MsoPlainText" style="text-indent:24.0pt;">
    灑以滂沱雨，徹底盡收斂。方知從本來，原自無增減。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    太虛法師進而知之，有二偈見釋印順編著《太虛法師年譜》：
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （一）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    日月回互照，虛空映還掩，有時風浪浪，有時雲黯黯。
   </p>
<p class="MsoPlainText" style="text-indent:24.0pt;">
    萬象恣妍醜，當處絕塵埃。雖有春秋筆，亦難施褒貶。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    （二）
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    餘霞散成綺，虛空忽炫染，恰恰紅塵漠，恰恰青天湛。
   </p>
<p class="MsoPlainText" style="text-indent:24.0pt;">
    悠然出岫雲，無心自舒卷。泰山未嘗增，秋毫未嘗減。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
<p class="MsoPlainText" style="text-indent:24.0pt;">
    太虛法師（一八八九——一九四七），近代高僧。出生於浙江海甯縣長安鎮。俗姓呂，農工家世。十六歲出家。佛學造詣深厚，於整頓僧伽制度尤有貢獻。一九四七年圓寂於上海玉佛禪寺。遺著頗多，其弟子編成《太虛全書》。
   </p>
<p class="MsoPlainText" style="text-indent:24.0pt;">
<span lang="EN-US">
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
