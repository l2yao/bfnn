<!DOCTYPE html>
<html>
<head><meta charset="utf-8"/>
<meta content="text/html; charset=utf-8" http-equiv="Content-Type"/>
<title>
   地藏本願經講記（閻浮眾生業感品第四）
  </title>
<style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
<link href="book.css" rel="stylesheet"/>
<viewport content="width=device-width, initial-scale=1.0"/></head>
<body background="textbackground.jpg" class="Normal" lang="ZH-TW">
<div class="book" style="layout-grid:18.0pt">
<p class="MsoPlainText" style="text-align:center;">
<strong>
<span style="font-size:36.0pt;font-family:標楷體;color:#FF6600">
      地藏本願經講記
     </span>
</strong>
</p>
<p class="MsoPlainText" style="text-align:center;">
<strong>
<span style="font-size:36.0pt;font-family:
標楷體;color:#FF6600">
      （閻浮眾生業感品第四）
     </span>
</strong>
</p>
<p class="MsoPlainText" style="text-align:center;">
</p>
<p class="MsoPlainText" style="text-align:center;">
<span style="color:#003300">
     唐于闐國三藏沙門實叉難陀譯
    </span>
</p>
<p class="MsoPlainText" style="text-align:center;line-height:15.0pt">
<span style="color:#003300">
     聖一老法師述
    </span>
</p>
<p class="MsoPlainText" style="text-align:center;line-height:15.0pt">
<span lang="EN-US" style='font-family:"Times New Roman";color:#003300'>
</span>
</p>
<p class="MsoPlainText" style="text-indent:24.0pt;line-height:15.0pt">
<span style="color:#333399">
     閻浮眾生業感品第四
    </span>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此品乃眾生作業受苦感佛出世之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    法華經云：『今此三界，皆是我有。其中眾生，悉是吾子。而今此處，多諸患難，唯我一人，能為救護。』觀此文，則知一切眾生，皆有佛性，皆是佛子，皆可成佛，所以如來發願而度脫之。如來度眾生，度眾生之苦而已；眾生若無一切苦，便是佛。所以眾生有苦，感佛出世；眾生若無苦，如來不出世。如來出世，為救眾生之苦故。眾生苦，是能感；如來大悲，是所感。眾生之苦，感佛菩薩出世，故名眾生業感品。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    經云：『淨法界身，本無出入，大悲願力，示現受生。』法身清淨，猶如虛空，無出無入；大悲願力，為救眾生，無出而出。故世間有佛菩薩：釋迦降跡迦毘羅國，金地藏示生新羅王家，皆是眾生受苦，感佛菩薩出世救度。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛菩薩何故降生南閻浮提？因此土眾生，其性剛強，作業受苦特別多，所以釋迦、地藏皆降此土。譬如父母多諸兒女，一兒病重，必獲父母偏憐、愛護而親近之故，名閻浮眾生業感品。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    閻浮提是樹名。此土之北，有一大樹王，其果汁染沙成金，號勝金。其樹影上染月宮，故得染污之名；例此土眾生多被煩惱所染，受苦極重。苦重先救，感佛出世。此品說地藏為救母苦，普及一切，感發大願之文也。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      爾時地藏菩薩摩訶薩白佛言。世尊。我承佛如來威神力故。遍百千萬億世界。分是身形。救拔一切業報眾生。若非如來大慈力故。即不能作如是變化。我今又蒙佛付囑。至阿逸多成佛已來。六道眾生。遣令度脫。唯然。世尊。願不有慮。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「爾時」者，佛母聞地獄事畢之時。地藏菩薩即白佛言：「世尊啊！我學佛學成功，而證得如來神力。以如來神力故，就能大悲拔苦，將一身分為無量身，分身到眾生作業受報極苦之地獄去救度。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「假如不是佛慈悲勉勵我，即不能作如是變化——變一為多，化而復化——以幻化之身，到地獄去度眾生啊！」大智度論云：『諸菩薩修苦行事，難辦難成。』佛安慰言：『無得疲厭，當勤精進，行是十力，當得無量果報。』這段文說一切菩薩修一切難行苦行，極其艱辛，佛是過來人，知道過此難關，便得無量神力，因此勉勵菩薩莫退，勇猛向前。所謂：『百尺竿頭重進步，十方世界現全身。不經一番寒徹骨，焉得梅花撲鼻香。』所以修行在最困難之時，必須善知識來接引，否則功虧一簣，功敗垂成，自打退鼓。因此地藏菩薩說：「我行菩薩道，遇最困之處，若非如來大慈心來接引，更進一步，焉能獲如來神力，將一身變為無量身。我既有如來神力，今日又蒙佛在天宮付囑，將未度盡的眾生，交給我去度，我就用如來神力去度，大約不會錯嘛！我度眾生度到阿逸多成佛。彌勒未下生以前，所有釋迦的兒孫，在六道中者，悉遣解脫，離三途苦，以人天身，得遇龍華三會，聞法度脫。此事我盡力去作，唯願世尊，願不有慮。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    阿逸多是彌勒之名，此云『無能勝』。彌勒修慈心三昧，於諸菩薩中，最為第一，故云無能勝。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      爾時佛告地藏菩薩。一切眾生未解脫者。性識無定。惡習結業。善習結果。為善為惡。逐境而生。輪轉五道。暫無休息。動經塵劫。迷惑障難。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛告地藏言：「一切眾生未解脫者，內被惑轉，外被境轉，所以性識無定。自己又無堅定之志，一出頭來，宿習現前，便隨它轉，總不肯逆水行舟，克念作聖，降伏其心，依舊隨宿習而去造惡業，沒法子不墮惡道啊！假如善習現前，又隨善習去造善事，自然結善果。又自無智慧，未聞佛法，不了善果無性、如幻如化、虛妄不實，一味認以為真，盡情去享受；人天福盡，沒法子不落輪迴啊！如是其心，不作惡、便造善，心隨境轉，境遷心移，善惡交替，故有生死輪迴。輪轉五道，無時暫息，經歷塵劫，從迷積迷，因迷起惑，作業成障，欲出苦海，則難矣！」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      如魚遊網。將是長流。脫入暫出。又復遭網。以是等輩。吾當憂念。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「譬如流水中魚，遊來遊去，不覺入網，困不得出；脫幸不入，暫出網外，不久又遊入網，遭諸苦難。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此喻眾生長流生死海中，又無慧目，作諸惡業，墮三惡道；脫幸出離，不久作業，又墮三途，受諸劇苦。如是等輩，三惡道長，人天路短。既失人身，焉能辦道、了生死呢？所以如來特別憂念此輩。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      汝既畢是往願。累劫重誓。廣度罪輩。吾復何慮。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛所憂慮的，是三途受苦眾生。今天得遇地藏菩薩，實行累劫重誓，畢竟往昔大願，在三惡道廣度罪苦眾生，則佛心無復憂慮了。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      說是語時。會中有一菩薩摩訶薩。名定自在王。白佛言。世尊。地藏菩薩累劫以來。各發何願。今蒙世尊慇勤讚歎。唯願世尊。略而說之。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃定自在王乘機發問之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    因釋迦如來讚地藏累劫發弘重誓，廣度罪輩，未卜地藏往昔發何大願，今蒙如來慇懃讚歎。唯願世尊，為眾生略說，俾廣見聞，同種善根。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「定自在王」者，從定得名。此大士人中之龍；世間之愛，悉皆遠離。離欲得禪，成就無漏功德，解脫塵勞煩惱；行住坐臥，四威儀中，無有不定時，故名「定自在」。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      爾時世尊告定自在王菩薩。諦聽諦聽。善思念之。吾當為汝分別解說。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃誡聽之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    良由聽法，必先審諦而聽，成就聞法之慧；次則從聽而思，思惟其義，成就思法之慧；再則念念不忘，反復觀之，觀久便能悟入，祛惑見理，成就修慧。聞、思、修三慧具足，才是真正聞法。所以世尊說：「汝能諦聽，善思念之，吾當為汝，分別解說。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      乃往過去無量阿僧祇那由他不可說劫。爾時有佛。號一切智成就如來。應供。正遍知。明行足。善逝。世間解。無上士。調御丈夫。天人師。佛。世尊。其佛壽命六萬劫。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃過去佛出世之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    如來有天眼觀彼久遠，猶若今日，所以過去之事，清清楚楚。過去無量個阿僧祇、那由他、不可說劫，那時有佛出世，其名號「一切智成就」。此佛以智立名，無明破盡，得一切智，知一切法；事理性相，依正因果，無一不知，知窮諸法實相得名。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「如來、應供、正遍知等」，是佛通號，佛佛皆然。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「如來」者，仿同先德號。今佛出世，如古佛再來。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「應供」者，堪為福田號。具智、斷二種功德，堪為眾生福田，供養者，得福無量。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「正遍知」者，遍知法界號。十法界事理性相因果，無一不知故。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「明行足」，果顯因德號。因中修福修慧，果上福足慧足。慧足名「明」足，福足名「行」足。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「善逝」者，妙住菩提號。一去不再來，一證菩提，永不再起煩惱，如礦成金，不重為礦。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「世間解」，達偽通真號。覺了世間法，當下就是佛法。六祖曰：『佛法在世間，不離世間覺。離世覓菩提，恰如求兔角。』
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「無上士、調御丈夫」，應機說法號。菩薩有所斷，名上士；佛無斷，名無上士。佛應機說法，能調難調，調眾生之心猿，御眾生之意馬，降伏其心，故名大丈夫。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「天人師」，攝化從道號。天結使薄，人根機利，容易入道。如來說法，無量人、天悟道。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「佛」，覺悟歸真號。自覺覺他，同歸一真；窮諸法之本源，了性相之一體。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「世尊」，三界獨尊號。天上天下，唯佛獨尊。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    其佛住世六萬劫，長壽度眾生也。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      未出家時。為小國王。與一鄰國王為友。同行十善。饒益眾生。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    賢愚經云：『若聽人民，若自己身，出家入道，功德無量。非譬為比，高於須彌、深於巨海、廣於虛空。由出家故，畢成佛道。』此乃賢愚經，讚歎出家功德。大過須彌山、深過巨海、廣如虛空，由出家善根故，畢竟成佛。四種出家：
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    （一）身、心俱出家。（二）身出家，心不出。（三）心出，身不出。（四）身、心俱不出。二好二不好也。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    第一、出世俗家。遠離妻子、兒女、俗情故，又名出紅塵家。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    第二、出三界家。解脫生死，證阿羅漢。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    第三、出無明家。證佛法身，究竟出無明家，便成佛道。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「一切智成就佛未出家以前，曾做一小國王，與一鄰國王為友，同行十善。又以十善法，饒益其國人民。」十善者：身不殺、盜、淫，身業清淨；口無妄言、綺語、兩舌、惡口，口業清淨；意無貪、瞋、癡、煩惱，意業清淨。十善是生天法門，但行十善，上昇六欲天，故各饒益。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      其鄰國內所有人民。多造眾惡。二王議計。廣設方便。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此國王與鄰國王為友，但鄰國內，所有人民，大多數作惡，不奉十善之化。二王討論，用何方便，使其不造惡耶？
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      一王發願。早成佛道。當度是輩。令使無餘。一王發願。若不先度罪苦。令是安樂。得至菩提。我終未願成佛。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    二王議計，唯有願力最大，有願必成；願力就是心力，一切力中，心力最大。諸佛全憑願力成等正覺。凡夫臨命終時，一切威勢悉皆散失，唯有願王不相捨離，於一切時，引導其前，往生淨土。既然願力有如是之大，則能度斯輩矣。所以「二王同時發願，一王發願：願早成佛，自度度他，使令無餘；一王發願：先度他離苦、度他安樂、度他證菩提，然後自己成佛。」發先人後己之願，所謂『發僧那於始心，終大悲而赴難』者，地藏是也。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      佛告定自在王菩薩。一王發願早成佛者。即一切智成就如來是。一王發願永度罪苦眾生。未願成佛者。即地藏菩薩是。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「二王在因地中，同時發願。一王發願先成佛，後度眾生，已經成佛百千萬億劫，一切智成就如來是。一王發願先度眾生成佛，自己未願成佛，今尚在菩薩位者，地藏菩薩是。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      復於過去無量阿僧祇劫。有佛出世。名清淨蓮華目如來。其佛壽命四十劫。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    復說地藏過去發願之事。「過去無量阿僧祇劫之前，又有佛出世，名清淨蓮華目」。印度蓮華育色，佛眼似之，故云「清淨蓮華目」。所謂『面如淨滿月，眼若青蓮花』，『目淨修廣若青蓮，齒白齊密猶坷雪』，皆讚如來相好之文，三十二相中屬紺色目相。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      像法之中。有一羅漢。福度眾生。因次教化。遇一女人。字曰光目。設食供養。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃羅漢遊化人間之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    古德每每學道功成，便下山遊化人間，廣度有緣人，古規也。「彼佛滅度，正法已過，像法來臨，當時有一羅漢」。「羅漢」是梵語，此云『無生』，三界生死不生故；又云『殺賊』，九十八使見思煩惱賊滅故；又名『應供』，羅漢證無漏，令人得福，而自福不漏故。「此羅漢以無漏功德，令供養者皆得人天之福，故云『福度眾生』。不但令人生福，而且次第遊行，教化有緣人。巧遇一女人，字曰光目，設食供養。」此女目蘊慧光，睛藏神德，發菩提心人也。施人飲食，有五功德：一施命、二施色、三施力、四施安、五施辯。若施羅漢，獲福百倍矣。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      羅漢問之。欲願何等。光目答言。我以母亡之日。資福救拔。未知我母生處何趣。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    羅漢是聖人，供養得福，福能滿人願，故問：「欲願何等？」天上人間之福，皆能如意。光目答言：「我不求世間人天之福，但以母亡之日，一七、二七、三七，皆資福救拔，但未知我母生趣，我想知母生趣，給我心安。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      羅漢愍之。為入定觀。見光目女母。墮在惡趣。受極大苦。羅漢問光目言。汝母在生作何行業。今在惡趣受極大苦。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<strong>
<span lang="EN-US" style='font-family:"Times New Roman";color:teal'>
</span>
</strong>
</p>
<p class="MsoPlainText" style="text-indent:24.0pt;line-height:15.0pt">
    「羅漢愍其孝心倍常，一定要知母生趣，其心方安。比之今人，但作福了事，不問生處，差千萬里矣！乃為入定，在三昧中，見光目母，墮在地獄，受極大苦」。羅漢是小聖，天眼能觀大千世界事，但不能知其所以，因問光目言：「汝母在生作何行業？業成報現，今在惡趣，受極大苦。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      光目答言。我母所習。唯好食噉魚鱉之屬。所食魚鱉。多食其子。或炒或煮。恣情食噉。計其命數。千萬復倍。尊者慈愍。如何哀救。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃光目母習惡墮苦之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    光目答曰：「我母習氣所好，唯好食魚、噉鱉。一見魚鱉，便買來食，且喜食其魚子、鱉卵。有時炒黃、有時煮熟，每每恣情縱欲，飽食三餐。計其所食魚、鱉之生命，千千萬萬，復倍是數。如是殺生既多，難免報在地獄，尊者慈愍，如何哀救呢？」願雲禪師云：『千百年來碗裡羹，怨深似海恨難平；欲知世上刀兵劫，但聽屠門夜半聲。』
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      羅漢愍之。為作方便。勸光目言。汝可志誠。念清淨蓮華目如來。兼塑畫形像。存亡獲報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃指示救母方法之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    小聖不及大聖，羅漢力弱，斷見思惑，未破無明、未證法身、無不思議神力，自問不能救拔眾生苦，因此指示光目：「汝可求佛——至誠念清淨蓮華目如來名號，並塑畫佛形像。念佛和塑畫佛像這兩種功德甚大，不但救度汝母，又能令汝增福、增慧，故云『存亡兩利』。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    志誠二字很重要，不誠無物。且聖女為母念佛，豈不純孝動天，至誠感佛嗎？誠是實德，性命之根，天得之以成天，地得之以成地，人得之而自成。何故教各佛呢？佛告比丘：『我滅度後，若稱我名，所獲福痣，無量無邊。』故羅漢教令稱本師佛名。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      光目聞已。即捨所愛。尋畫佛像而供養之。復恭敬心。悲泣瞻禮。忽於夜後。夢見佛身。金色晃耀。如須彌山。放大光明。而告光目。汝母不久。當生汝家。纔覺饑寒。即當言說。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃依教見佛之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「光目聞羅漢指示，即依其教，捨自己所愛之物，而畫端正、莊嚴之佛像，燈、塗、果、樂，種種珍饈，陳列佛前，至誠供養；復一心不亂，念佛功德名號，悲泣瞻禮」。人有孝心，佛有感應。中夜已過，「當後夜時，忽夢見佛身，金色晃耀，功德巍巍，猶如寶山，放大光明遍照十方。而告光目言：『汝母不久，當生汝家，纔覺饑寒，即當言說，汝自知之。』」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    發夢，夢見佛是好的。出生菩提心經云：『若有夢見佛形像，諸相具足莊嚴身，眾生見者應歡喜，念當必作調御師。』
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      其後家內。婢生一子。未滿三日。而乃言說。稽首悲泣。告於光目。生死業緣。果報自受。吾是汝母。久處暗冥。自別汝來。累墮大地獄。蒙汝福力。方得受生。為下賤人。又復短命。壽年十三。更落惡道。汝有何計。令吾脫免。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃重業輕報之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    其母罪重，應墮地獄受苦，今聖女以念佛、塑像兩種功德，令其轉重成輕，地獄受苦身轉為婢子身；又仗佛力，宿因能說。故云：「未滿三日，而乃言說。」又仗佛力，知阿女來救。而「稽首」者，叩頭至地，稍留片刻，表敬也。「稽首而復悲泣，告於光目」者，知恩感謝也。「生死業緣，果報自受」，此二句，乃自覺之文；今日乃知因果報應，絲毫不爽，人死業存，自作自受，我親自嚐之矣！能不信耶！吾非別人，乃是汝母。吾死之後，即入無日月光明幽冥世界。所謂：『鐵圍兩山間，窈窈何冥冥，神識墮其中，不睹日月精。展轉不相見，但聞叫呼聲。』自與汝別後，累墮大地獄受苦，今蒙汝念佛、塑像之福力，方令我轉生陽間，為下賤人。前生殺業，餘報所感，今生命短，只有十三歲。我的惡業生報已過，後報未盡，還要墮惡趣受苦，汝有何計，究竟令吾脫免下賤、短命惡道之苦呢？
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      光目聞說。知母無疑。哽咽悲啼。而白婢子。既是我母。合知本罪。作何行業。隋於惡道。婢子答言。以殺害毀罵二業受報。若非蒙福。救拔吾難。以是業故。未合解脫。光目問言。地獄罪報。其事云何。婢子答言。罪苦之事。不忍稱說。百千歲中。卒白難竟。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃光目令母知罪自悔之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    先佛夢告，今聞母說，與夢相符，光目知是己母，決定無疑，不覺悲從衷出，哽咽啼泣而白婢子：「既是我母，生前之事，合知本昔之罪，作何種業而墮惡道呢？汝知道嗎？」婢子答曰：前生是汝母，今生是婢子，我前世以殺害魚鱉，多食其子之罪，是一。又汝每每勸我，殺生有罪，我不信，反而毀罵三寶。以此二業，受地獄之報，若非蒙汝供佛之福，仗佛神力救拔赦免，不能這麼快就脫地獄苦報。」光目問曰：「汝在地獄，受什麼苦啊？其事如何？可以講給我聽嗎？」婢子答言：「罪苦之事，難以出口，不忍稱說。假如說之，百千歲亦說不盡。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      光目聞已。啼淚號泣。而白空界。願我之母。永脫地獄。畢十三歲。更無重罪。及歷惡道。十方諸佛。慈哀愍我。聽我為母所發廣大誓願。若得我母永離三塗。及斯下賤。乃至女人之身永劫不受者。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃發願救母之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    光目問明母苦之事，確實無訛，啼淚號泣而白虛空界，一心啟告，發深重願云：「願我之母，永脫地獄苦，十三歲畢，更無重罪，及不歷三惡道。唯願十方諸佛，慈哀愍我，聽我為母而發廣大誓願。若得我母，永離三途及斯下賤，乃至女人之身永劫不受者。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      願我自今日後。對清淨蓮華目如來像前。卻後百千萬億劫中。應有世界。所有地獄及三惡道諸罪苦眾生。誓願救拔。令離地獄惡趣。畜生餓鬼等。如是罪報等人。盡成佛竟。我然後方成正覺。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃光目女，發大誓願救三惡道罪苦眾生，盡成佛竟，然後方成正覺之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      發誓願已。具聞清淨蓮華目如來而告之曰。光目。汝大慈愍。善能為母發如是大願。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃本師讚評願文之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    光目為母，以大慈心，遍緣法界眾生，發大誓願；此願何只救母之苦，不救一切眾生之苦。以救眾生苦之大願，求畢母罪，譬如大水而滅小火。以大願而贖母罪，豈有不滅乎！故佛讚曰：「既善且能矣！」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      吾觀汝母十三歲畢。捨此報已。生為梵志。壽年百歲。過是報後。當生無憂國土。壽命不可計劫。後成佛果。廣度人天。數如恆河沙。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃大願力，能令阿母所有罪業，悉轉無餘之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛眼能窮未來際之事。「吾以佛眼觀汝母，承汝大願力，十三歲畢，捨此報已，生為梵志」，此轉賤為貴之文。印度四姓，，以梵志為最。「壽命百歲」一句，轉夭為壽之文，轉十三歲為百歲之壽。「過是報後，當生無憂國土，壽命不可計劫」，此乃轉女身為大丈夫身之文。無憂國，就是極樂世界，無有女人，且多一生補處，壽命不可計劫。「後成佛果，廣度人天，數如恆河沙」，此乃度母成佛之文。且地藏度一切眾生成佛，何只阿母，不過先從母始。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      佛告定自在王。爾時羅漢福度光目者。即無盡意菩薩是。光目母者。即解脫菩薩是。光目女者。即地藏菩薩是。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃結會古今之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「昔日遊化人間，福度光目者，今忉利天宮，以無盡心，度無盡眾生的無盡意菩薩是。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「光目母者，今忉利天宮，得不思議解脫的解脫菩薩是。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「光目女，發大誓願，度罪苦眾生成佛，然後自己方成正覺者，地藏菩薩是。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    昔日能度所度，若子若母，經恆沙劫，今日敘會天宮，可謂因緣殊勝者矣！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      過去久遠劫中。如是慈愍。發恆河沙願。廣度眾生。未來世中。若有男子女人。不行善者行惡者。乃至不信因果者。邪淫妄語者。兩舌惡口者。毀謗大乘者。如是諸業眾生必墮惡趣。若遇善知識。勸令一彈指間。歸依地藏菩薩。是諸眾生。即得解脫三惡道報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃地藏大願，歸依滅罪之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「世尊說過去久遠劫中，地藏菩薩以慈愍心，發恆河數願，廣度眾生」。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    慈有聲聞慈、如來慈之分。慈若不具十力、四無所畏、三十二相者，是聲聞慈；慈若具十力等，一切無漏功德，是如來慈。迦葉尊者，曾以一偈讚佛：『我今欲以一法讚，所謂慈心遊世間，是慈即是真解脫，是慈即是大法聚。』大法聚，即是大涅槃。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    地藏菩薩，歷劫以大慈發願，其願最大，從願起行，廣度眾生，其行廣大；由修廣度眾生之行，度得多，其神力更大；有大神力，就能拔眾生之罪苦矣。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「如來滅後，未來之世，末法眾生，若男子、女人，一生不行善而行惡者」，此人臨命終時，必墮惡道無疑。所謂『惡有惡報，作是得是』啊！更有眾生，「乃至不信因果者」。一切罪中，以不信之罪最大。不信善惡因果，不信有三寶功德，光明照世，利益眾生；不信故，又教人不信。既不信因果，誰人肯行善呢？誰人肯止惡呢？鼓勵人作惡止善，邪見薰世，邪見害人，所以其罪極大，如是之人，必墮惡道。「或有男子、女人，一生好犯外色，終身去作嫖婊之事」，此等人，臨終亦墮惡道。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「又有人，一生專門妄語——害人、騙人錢財。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「復有人，喜歡兩舌——搬弄是非、謗欺良人。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「更有人，一生粗口罵人。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「或有人毀謗大乘經典，云非佛說者。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「造如是等業眾生，不久必惡道無疑。假若幸遇善知識勸令一彈指頃，至誠歸依地藏菩薩，仗菩薩多劫願力，所作罪業，即得解脫三惡道報。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    譬如大船能載百噸巨石，不沈海底；又如光明能破千年之暗；又如小火能燒萬頃之薪。如是地藏菩薩神力，最不思議，歸依者能滅眾罪，回頭是岸，改過懺悔，更莫復造，善莫大焉，佛法無邊啊！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若能志心歸敬。及瞻禮讚歎。香華衣服。種種珍寶。或復飲食。如是奉事者。未來百千萬億劫中。常在諸天受勝妙樂。若天福盡。下生人間。猶百千劫常為帝王。能憶宿命因果本末。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃供養生天之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    地藏願大、神力大，前歸依滅罪，今供養生天皆仗神力故也。先「志心歸依恭敬地藏」，自己心力也；及「瞻禮讚歎」，眼瞻、身禮、口讚歎，自己身力也；「香花、衣服，種種珍寶等外物供養」，自己財力也。密部說：『香是能悅懌三昧，以此供養，即得如來無礙之智。華是寶莊嚴三昧，以此供養，速得如來四八妙相。』衣服者，袈裟也；以袈裟供養地藏。「種種珍寶」者，七寶也，金、銀、琉璃、硨磲、瑪瑙、珊瑚、琥珀、真珠等寶，人所貴者，以此供養，表敬也。每日飲食奉獻，先獻後食，表尊重也。若能一生心、身、財三力奉事者，感得未來百千萬億劫「常在諸天」，指六欲天，受勝妙樂。「若天福盡，餘福未盡，下生人間，猶百千劫，常作帝王，有宿命通——憶知過去供養地藏是因，生天是果；生天是本，人王是末。」能憶宿命，不昧前因，自然福上修福，以人天身，見佛聞法，修菩提道矣！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      定自在王。如是地藏菩薩。有如此不可思議大威神力。廣利眾生。汝等諸菩薩。當記是經。廣宣流布。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃佛囑流通之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛告定自在王：「地藏菩薩有如是大威神力，歸依者滅罪，供養者生天，廣利眾生，汝等菩薩應牢記斯經，流布沙界利樂有情。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      定自在王白佛言。世尊。願不有慮。我等千萬億菩薩摩訶薩。必能承佛威神。廣演是經。於閻浮提。利益眾生。定自在王菩薩白世尊已。合掌恭敬。作禮而退。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃無量菩薩，以如來神力，均能流通此經，於閻浮提利益眾生之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      爾時四方天王俱從座起。合掌恭敬白佛言。世尊。地藏菩薩於久遠劫來。發如是大願。云何至今猶度未絕。更發廣大誓言。唯願世尊。為我等說。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃四天王述疑之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    須彌山腰四萬二千由旬高處，有四天王天。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    東方持國天王：護持國土故；領乾闥婆（此云尋香，天帝俗樂神）、富單那（此云臭，主熱病鬼）二部鬼神。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    南方增長天王：令自他善根增長故；領鳩槃荼（夢魘鬼）、薛荔多（劣的餓鬼）二部鬼神。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    西方廣目天王：能作種種語故；領毘舍闍（顛狂鬼、噉精氣鬼）、毒龍（有眼、聲、氣、觸四毒）二部鬼神。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    北方多聞天王：福德之名，聞四方故；領夜叉（飛行鬼）、羅剎（可畏鬼、暴惡鬼）二部鬼神。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「如是四大天王，共領八部鬼神，護國安民。今聞地藏菩薩，久遠發願度生，度來度去，至今未盡；又在佛前，發大誓言：『如來滅後，所有罪苦眾生，一肩荷擔，負責去度。』未卜地藏願力未圓，抑眾生難度耶？唯願世尊，為我等說之。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      佛告四天王。善哉善哉。吾今為汝。及未來現在天人眾等。廣利益故。說地藏菩薩於娑婆世界。閻浮提內。生死道中。慈哀救拔。度脫一切罪苦眾生方便之事。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃佛答度生，須用方便之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    眾生有種種病，菩薩用種種方便而度之。眾生病千變萬化，菩薩方便藥，亦巧妙無方。若無病則不用方便，但眾生病無盡，故菩薩方便智亦無窮。以無窮智，度無盡眾生，則菩薩願力無邊，充滿法界矣！誰論盡與不盡；盡不盡是世間法，佛法無盡無不盡啊！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    所以世尊曰：「善哉善哉！汝問得好，吾今為汝，及未來、現在天人等廣利益故，說地藏菩薩在娑婆世界，閻浮提內，生死道中，救拔罪苦眾生方便之事。」汝等若明，則識會度眾生了；人天若明，則識會自度了。所以說，善哉善哉！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      四天王言。唯然。世尊。願樂欲聞。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    唯然。世尊大士，度生之方便，我等願聞。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      佛告四天王。地藏菩薩。久遠劫來。迄至於今。度脫眾生。猶未畢願。慈愍此世罪苦眾生。復觀未來無量劫中。因蔓不斷。以是之故。又發重願。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃眾生業苦無盡之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    因眾生迷理起惑，由惑造業，因業招果；果復生惑，作業受苦。如是惑、業、苦三，如惡叉聚，循環不息，生死無盡，因蔓不斷，以是菩薩又發重願，度其無盡惑、業、苦。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    眾生所作之業，有三種報：
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    一、現報：今生受報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    二、生報：死後來生受報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    三、後報：經無量劫還有果報。菩薩救現報、生報已，而後報之苦時長，因蔓不斷，所以又發重願而度之。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    眾生作業，一業一生死，一生作無量業，則有無量生死。何況生生世世所作之業，積在八識田中，望之因蔓不斷，以是又發重願而度。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    以此三種因緣，佛告四天王：「地藏菩薩從久遠劫來，度到今日，而眾生未盡者，非菩薩願力不廣故；乃是眾生業果無窮、後報無盡，八識田中業種纍纍，因蔓不斷，所以又發深重願、長遠心，而度脫之。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      如是菩薩於娑婆世界。閻浮提中。百千萬億方便。而為教化。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃釜底抽薪之文。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    地藏菩薩在別的世界，度生方便，故且不說。且說在閻浮提，就有百千萬億方便教化眾生：莫作諸業，業亡果喪，生死自了。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      四天王。地藏菩薩。若遇殺生者。說宿殃短命報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    人人愛命，物物貪生。蠢動含靈，皆有佛性，而殺者，即殺未來諸佛，故先感習氣報——多病短命，果在地獄。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇竊盜者。說貧窮苦楚報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    命裡有時終須有，命裡無時莫強求。各人有各人的福，你自己不去修福，反盜人財物，而損自己之福，宜乎其受貧窮苦楚之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇邪淫者。說雀鴿鴛鴦報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    人心惟危，豈可縱欲！淫犯外色，作嫖婊等事，自傷慧根，增長諸惡，畜生何殊，所以先受雀、鴿、鴛鴦等報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇惡口者。說眷屬鬥諍報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    守口如瓶，豈可不講道理。出口傷人，令人憤恨，常懷報復；傷人自傷，果報自受，感得自己眷屬鬥諍不息，能不令汝心痛。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇毀謗者。說無舌瘡口報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    毀辱良善，誹謗賢哲，自然舌爛口中，瘡生唇內。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇瞋恚者。說醜陋癃殘報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    每見面目猙獰，相貌醜陋，背癡肢殘，皆是前世瞋火傷人、恚毒害他所致。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇慳吝者。說所求違願報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    慳而不用，吝不與人，不滿人願；將來感得，凡有所求，皆違己願報。
   </p>
<p class="MsoPlainText" style="text-indent:24.0pt;line-height:15.0pt">
<strong>
<span lang="EN-US" style='font-family:"Times New Roman";color:teal'>
</span>
</strong>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇飲食無度者。說饑渴咽病報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    飲食知節量。過量飲、過量食，疾病叢生。飲多傷胃，食多傷氣，故感常饑常渴，咽病之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇畋獵恣情者。說驚狂喪命報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    縱意畋獵，恣情殺生，感得驚狂墮塹、墮海、馬踏、車傷等，喪命之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇悖逆父母者。說天地災殺報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    『木本水源，人從親生』，為子盡孝，人倫之常，天理之本；今反背天害理，忤逆父母，故感天地打殺報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇燒山林木者。說狂迷取死報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    無故放火燒山林，驚殺蛇、蟲、鼠、蟻
    <span lang="EN-US">
     ...，傷害無限生靈，毀壞國家林園，故感狂迷自取死報。
    </span>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇前後父母惡毒者。說返生鞭撻現受報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    前後父母，以非己子，種種楚毒逼害；不久再生，反被其子鞭撻現受報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇網捕生雛者。說骨肉分離報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    人鳥身異，母子情同，母失雛兒，何等心痛！故感親生骨肉生離死別之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇毀謗三寶者。說盲聾瘖啞報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛是醫王、法是良藥、僧是看病人，治眾生生死之病。若毀三寶者，誰度汝出苦海，宜乎眼盲不見三寶相、耳聾不聞、瘖啞不能稱三寶功德，受六根殘缺之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇輕法慢教者。說永處惡道報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    佛法度人出苦，僧教捨邪就正；汝若輕法慢教，誰度汝出三途！宜乎永處惡道矣！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇破用常住者。說億劫輪迴地獄報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    破壞常住物，私用十方物，億劫輪迴地獄報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇污梵誣僧者。說永在畜生報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    污彼梵行，誣僧作罪，永在畜生受報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇湯火斬斫傷生者。說輪迴遞償報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    燙毛火炙，斬頭斫足，傷害動物；來生做畜生，償還宿世血債、肉債、命債。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇破戒犯齋者。說禽獸饑餓報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    破所受戒，故墮禽獸；犯過午齋，故受饑餓。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇非理毀用者。說所求闕絕報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    非理毀壞用具，凡有所求，闕絕不得報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇吾我貢高者。說卑使下賤報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    貢高我慢，看人不起，故受此報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇兩舌鬥亂者。說無舌百舌報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    兩舌是非，令眾不和，故感無舌，或百舌之報。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      若遇邪見者。說邊地受生報。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    背理起邪；是非不辨，邪正倒置，無我執我，執斷執常，撥無世間善惡因果，撥無出世間涅槃因果，不信三寶威光
    <span lang="EN-US">
     ...如是等，故感生無義理之域受報。
    </span>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      如是等閻浮提眾生。身口意業。惡習結果。百千報應。今粗略說。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃閻浮提眾生，自無智慧，以身、口、意三業，順宿世惡習，造種種業，而受種種果報，今不過略說之。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      如是等閻浮提眾生。業感差別。地藏菩薩百千方便。而教化之。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    地藏菩薩在閻浮提，見眾生作業感報，各各不同。而眾生畏果，菩薩據果推因，說其種種罪因，以種種方便，教化而度脫之。
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      是諸眾生。先受如是等報。後墮地獄。動經劫數。無有出期。是故汝等護人護國。無令是諸眾業。迷惑眾生。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    此乃佛說「閻浮提眾生作業，先受生報，後報在地獄。一入地獄，動經劫數無有出期。所以地藏菩薩，在眾生未入地獄之前，先以種種方便，止其莫作眾罪；罪亡果喪，可出生死。因是之故，汝等四大天王，護人護國，亦應負起責任，無令種種罪業迷惑眾生」，助地藏菩薩度眾生一臂之力。則幸甚矣！
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
<strong>
<span style="color:teal">
      四天王聞已。涕淚悲嘆。合掌而退。
     </span>
</strong>
</p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
<p class="MsoPlainText" style="text-indent:24.0pt;line-height:15.0pt">
    「四天王聞已，識得業力甚大，業種纍纍，牽纏不斷，眾生難度；所以地藏菩薩，重重發願，長遠度生，非願力不足，乃願力無窮啊！自問無大神力制止眾生不作諸業，所以涕淚悲嘆，合掌退歸本位。」
   </p>
<p class="MsoPlainText" style="text-indent:24.0pt;line-height:15.0pt">
<span lang="EN-US" style='font-family:"Times New Roman";'>
</span>
</p>
</div>
<span color="#FFFFFF" size="2">
<span color="#FFFFFF" size="2">
<span color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript" src="">
</script>
<!--
---- End of Hotrank Counter - DO NOT MODIFY -->
</span>
</span>
</span>
<a href="http://www.bfnn.org">
<img height="30" src="../books/sign.gif" width="300"/>
</a>
<!-- Start of StatCounter Code for Default Guide -->
<script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
<noscript>
<div class="statcounter">
<a href="http://statcounter.com/shopify/" target="_blank" title="shopify
analytics">
<img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
</a>
</div>
</noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1">
</a>
</body>
</html>
