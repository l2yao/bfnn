<html>
 <head>
  <meta content="text/html; charset=utf-8" http-equiv="Content-Type"/>
  <title>
   佛說阿彌陀經略解
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
 </head>
 <body background="textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center">
    <b>
     <span style="font-size:36.0pt;font-family:標楷體;color:#FF6600">
      佛說阿彌陀經略解
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p align="center" class="MsoPlainText" style="text-align:center">
    <span style="color:#003300">
     聖一法師主講
     <span lang="EN-US">
     </span>
    </span>
   </p>
   <p align="center" class="MsoPlainText" style="text-align:center">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    各位善知識，今天在沙田大會堂講經是寶蓮禪寺主辦，何故只講三晚？因為初時發起人是說講開示，後來覺光法師說：何不講經，我隨口答曰：若講經就講阿彌陀經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三日時間講完此經，惟有簡略而說之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    先說經題。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【佛說阿彌陀經】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    古德解釋經題，是以七種立題：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、以法立題，如大涅槃經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    二、以喻立題，如大寶積經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三、以人立題，是佛說阿彌陀經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四、以人法立題，文殊師利問般若經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五、以人喻立題，如來獅子吼經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六、以法喻立題，妙法蓮華經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    七、以人法喻具足立題，大方廣佛華嚴經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此經名佛說阿彌陀，能說是娑婆教主本師釋迦牟尼，所說是極樂世界接引導師阿彌陀。說者、悅也，佛讚歎阿彌陀成就度生功德，只要眾生往生其國，便受記作佛，眾生成佛暢我佛本懷，故名為悅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又佛說此經在般若之后，解般若者，在法華會上，全體受記作佛，而未解未受記者，或恐有退，故佛說西方淨土彌陀宏願，只要信具足，願生其國，乃至十念，彌陀定來接引，一生彼國，見佛聞法，得不退轉，此法圓成度眾生未竟之志，暢佛本懷，所以名為悅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    大乘起信論云：住此娑婆世界眾生，自畏不能常值諸佛親承供養，懼謂信心難可成就，意欲退者，當知如來有勝方便，攝護信心，謂以專意念佛，因緣隨願，得生他方佛土，常見於佛，永離惡道，如修多羅說：若人專念西方極樂世界，阿彌陀佛，所修善根回向，願求生彼世界，即得往生，常見佛故，終無有退，若見彼佛，真如法身，常勤修習，畢竟得生，住正定故。此乃如來度生不退殊妙方便，暢佛本懷，故名為悅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又六祖壇經，惠能說：世尊在舍衛城中，說西方引化經，即阿彌陀經，因此土難化眾生，如來以善巧方便，接引其往生極樂世界。一生彼國，便離五濁，常見佛聞法，常親近善友，即得不退轉豈不是悅我佛本懷。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    經者，徑也。從凡入聖，背塵合覺，返家見慈父之捷徑也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    略解經題已畢。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    次釋人題
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【姚秦三藏法師鳩摩羅什譯】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    道宣律師問天人陸玄暢云：鳩摩羅什是七佛如來譯經法師。七佛者：毗婆尸佛、尸棄佛、毗舍浮佛、拘留孫佛、拘那含牟尼佛、迦葉佛、釋迦牟尼佛。既是七佛翻譯之師所翻經典，悟達佛意，臨終火化獨舌根不壞，是以其所譯經典，諸佛護念，龍天擁衛，人人歡喜受持。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    略解人題已畢。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    解釋經文
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【如是】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如是是指法之辭，即是這個未落言詮，如金剛經，世尊答須菩提：善男子善女人，發阿耨多羅三藐三菩提心，應如是住，如是降伏其心、須菩提領會如是義，答曰：唯然世尊，願樂欲聞者，請佛用語，言為眾詳說。又法華經，世尊出定，告舍利弗，佛所成就第一希有難解之法，惟佛與佛乃能究竟，諸法實相，所謂：諸法如是相、如是性、如是體、如是力、如是作、如是因、如是緣、如是果、如是報、如是本未究竟等，世尊只說如是性、如是相，后來詳細解釋如是義，故有七卷靈文。又世尊在靈山會上，拈華示眾，示指如是，惟迦葉破顏微笑，領會如是，如是之義，惟彼師徒兩人心心相印，別人不得而知，后來世尊用言語解釋曰：我有正法眼藏，涅槃妙心，實相無相，微妙法門，咐囑摩訶迦葉為第一代祖。所以如是是指法之辭，不落言句名相。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【我聞】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    是阿難尊者耳提面命，親從佛聞。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【一時】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    眾生根熟，感佛說淨土法門。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【佛在舍衛國，祇樹給孤獨園】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    標說法之處
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【與大比丘僧，千二百五十人俱】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彌陀法會聽眾與金剛經相同，既聞般若，空一切法，離一切相，得一切智，便應十方世界，承事諸佛，盡學諸佛無量道法，此是當機眾。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【皆是大阿羅漢，眾所知識】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此是歎德，內秘外現，權教聲聞。
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【長老舍利弗】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    智慧第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【摩訶目犍連】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    神通第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【摩訶迦葉】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    頭陀第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【摩訶迦旃延】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論義第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【摩訶俱烯羅】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    答問第一。
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【離婆多】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    入定無倒亂第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【周利槃陀伽】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    義持第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【難陀】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    儀容第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【阿難陀】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    多聞第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【羅侯羅】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    密行第一，法華經云：我為太子時，羅侯為長子，我今成佛道，受法為法子，羅侯羅密行，惟我能知之。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【橋梵波提】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此云牛呵，受天人供第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【賓頭盧頗羅墮】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    現神通取樹提長者缽，佛責不許入滅，為末世人天福田，故福田第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【迦留陀夷】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    教化第一，教化夫婦同證道者數滿一千，單獨證道果者，不知其數。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【摩訶劫賓那】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    知星宿第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【蒲拘羅】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    壽命第一，此云善容，一百六十歲。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【阿冕樓馱】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    天眼第一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【如是等諸大弟子，并諸菩薩摩訶薩。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    菩薩是影響眾，今日世尊說淨土經，諸大菩薩亦來預會。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【文殊師利法王子】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此云妙德。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【阿逸多菩薩】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此云無難勝，彌勒是姓。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【乾陀訶提菩薩】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此云不休息。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【常精進菩薩】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    無妄則精，悟理則進。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【與如是等諸大菩薩，及釋提桓因等，無量諸天大眾俱。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋提桓因，此云能為主，即帝釋，天上五衰相現，亦未離苦，故聞說淨土法門，皆願生淨土。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【爾時佛告長老舍利佛，從是西方過十萬億佛土，有世界名曰極樂，其土有佛，號阿彌陀，今現在說法。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （此乃佛土不隔之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    李長者云：十世古今，始終不離於當念無邊國土，彼此不隔於毫端，聖人萬法皆如，凡夫毫釐千里，所以佛對韋提希，汝今知否，阿彌陀佛去此不遠，汝當繫念諦觀，彼國淨業成者，得生西方極樂國土，欲生彼國者，當修三福：一者孝養父母，奉事師長，慈心不殺，修十善業。二者受持三歸，具足眾戒，不犯威儀，三者發菩提心，深信因果，讀誦大乘，勸進行者。此三種業乃三世諸佛淨業正因。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    六祖壇經云：分明去此不遠，若論相說，里數有十萬八千，即身中十惡八邪便是。說遠為其下根，說近為其上智，離十惡八邪，淨土在眼前，否則十萬八千遠。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    中峰國師云：十萬餘程不隔塵，休將迷悟自疏規，剎那念盡恆沙佛，便是蓮華國裡人。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    過十萬億佛土，有世界名曰極樂，聲聞天眼不能知，所以世尊，無問自說，欲聲聞開法眼，見十方淨土，承事十方佛，廣學菩薩道。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    其土有佛，號阿彌陀。是現在佛，非過去未來也。法華大通智勝如來，十六王子出家，受持法華經，今皆作佛，東方阿
    <img align="absmiddle" height="16" src="../books2/1200.files/image001.gif" width="16"/>
    （音同觸ㄔㄨˋ）佛，西方阿彌陀佛，釋迦牟尼是十六數之一。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利佛，彼土何故，名為極樂，其國眾生，無有眾苦，但受諸樂，故名極樂】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （正報無漏之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    其國人民，無分段生死，故無三苦八苦之苦，三苦者：苦苦、壞苦、行苦。八苦者：生、老、病、死苦、愛別離苦、怨憎會苦、求不得苦、五陰熾盛苦。但受種種無漏法身之樂，無病、無老、無死、無生、無怨、無親、有五蘊皆空之樂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【又舍利佛，極樂國土，七重欄楯，七重羅網，七重行樹，皆是四寶，周匝圍鐃，是故彼國，名為極樂。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （依報莊嚴文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    處處七重欄楯，空中雲網重重，地下行樹相對，此土萬物，四大所成，彼土莊嚴，四寶所成，故名極樂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【又舍利佛，極樂國土，有七寶池，八功德水，充滿其中。池底純以金沙布地，四邊階道，金銀琉璃玻璃合成。上有樓閣，亦以金銀琉璃，玻璃硨磲，赤珠瑪瑙，而嚴飾之。池中蓮華，大如車輪，青色青光，黃色黃光，赤色赤光，白色白光，微妙香潔。舍利弗，極樂國土，成就如是功德莊嚴。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    諸上善人入七寶池，八功德水，浴此無垢人。池底金沙布地，池上四邊階道，金銀琉璃玻璃合成，階道上樓閣，金銀等七寶建成，並莊飾之，池上蓮華如車輪大。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    青色名優缽羅，黃色名拘勿頭，赤色名缽頭摩，白色名芬陀利，其體微妙，用其香潔，表住行向地四十位因德，故云蓮胎為父母。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【又舍利弗，彼佛國土常作天樂，黃金為地，晝夜六時，雨天曼陀羅華，其土眾生，常以清旦，各以衣襟，盛眾妙華，供養他方十萬億佛，即以食時還到本國，飯食經行。舍利弗，極樂國土，成就如是功德莊嚴。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （日用功課文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    天樂鳴空，黃金布地，六時雨華。此土南方雨水，北方雨雪。極樂雨華，各隨所需。其土眾生，清明辰旦以衣祴盛眾妙華，指曼陀羅華、摩訶曼陀羅華、曼殊沙華、摩訶曼殊沙華，此云適意、大適意、柔軟、大柔軟，供養他方十萬佛，求福聞法乞慧。食時、是日中午時分，還歸極樂本國。飯食后，經行思惟，十萬億佛所說之義，聞而不思，何來得智慧，思惟其義，慧解現前，此乃福慧齊修。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【復次舍利弗，彼國常有種種奇妙雜色之鳥，白鶴、孔雀、鸚鵡、舍利、迦陵頻伽，共命之鳥。是諸眾鳥，晝夜六時，出和雅音，其音演暢五根五力，七菩提分，八聖道分，如是等法，其土眾生，聞是音已，皆悉念佛、念法、念僧。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （化佛說法緣修之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，彼國常見種種奇妙之鳥，不知是誰所化或化白鶴、或化孔雀、或化鸚鵡、或化舍利（春鶯）、迦陵頻伽，此云妙音，未出殼時，音超眾鳥，或化共命之鳥，此鳥一身兩頭，報同識別。是諸眾鳥，晝夜出和雅音，其音宣說：五根
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第一信根：信心清淨，擇善固守，鐵石心腸，而為道本。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第二精進根：無妄名精，悟理則進。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第三念根：不忘正念。佛遺教經云：求善知識，求善護助，無如不忘念，若有不忘念者，諸煩惱賊，則不能入。是故汝等常當攝念在心，若失念者，則失諸功德。若念力堅強，雖入五欲賊中，不為所害。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第四定根：制心一處，專注一境，漸漸成就，水觀、火觀、空觀等三昧，乃至念佛三昧。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第五慧根：不論何法，知而捨之，所謂色即是空，法法皆空，得真智慧。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五力是五根增長，得其力用，不多贅述。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    七菩提分
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第一擇法覺分：揀擇真偽善別主客。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第二精進覺分：向善法精進。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第三喜覺分：得法喜悅。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第四除覺分：除去煩惱。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第五捨覺分：捨離見法之見。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第六定覺分：發諸禪定。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    第七念覺分：念即思念，常使定慧平均。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若心昏沈，念用擇進喜之調停定慧。不浮不沈。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    若心浮動，念用除捨定之調停定慧。不浮不沈。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    八聖道分
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、正見。二、正思惟。三、正語。四、正業。五、正命。六、正精進。七、正念。專念真如。八、正定。遠離不定及邪定，而入正定聚，其土眾生由五根、五力、七覺分、八聖道而悉念佛，背塵合覺。念法、捨邪皈正，念僧、學無為行，趣向三寶。學而時習之，屬緣修功用。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，汝勿謂此鳥，實是罪報所生。所以者何？彼佛國土，無三惡道。舍利弗，其佛國土，尚無惡道之名，何況有實，是諸眾鳥，皆是阿彌陀佛，欲令法音宣流，變化所作。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （釋疑顯化之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    鳥是三惡道，彼國無三惡道之名，何況有實，此鳥實是阿彌陀佛欲令法音宣流，化身所作。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛有三身，屬應化身。頌曰：『光中化佛無數億，化菩薩眾亦無邊。』如釋迦千百億化身，在娑婆世界轉法輪。彼佛化身隨凡情所好，現鳥形說法。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，彼佛國土，微風吹動，諸寶行樹及寶羅網，出微妙音，譬如百千種樂，同時俱作，聞是音者，自然皆生念佛、念法、念僧之心。舍利弗，其佛國土，成就如是功德莊嚴。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （法身說法，真修之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彼國眾生，聞法音修行，趣向三寶，乃從緣而修，令善根增長。若善根成熟時，即聞微風吹動，寶樹羅網，成極好妙音。一觸即發，頓悟念佛是心，念法是心，念僧是心，三寶更非他物，即佛、即法、即僧、即心、三寶元是一心，一心具足三寶。三諦理圓，三智互融，此時大開圓解，念念流入薩婆若海，步步無功用道。此是稱性真修，一修一切修，從此識自本心，見自本性，彌陀不從他得，故名其佛國土，成就眾生緣真二修，功德莊嚴其國。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，於汝意云何，彼佛何故號阿彌陀？舍利弗，彼佛光明無量，照十方國，無所障礙，是故號阿彌陀。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，於汝意云何，彼佛何因何緣號阿彌陀？彼國眾生，自從明了三寶一心之后，發明心地，光明無量。何曰無量？心光即佛光，光照十方國，不為山河石壁所礙，乃至覆盆能照，地獄能照，暗室能照，古今能照，無物能礙，故名無量。不同日月燈光，被鐵圍山阻礙，不能照地獄。被大海所礙，不能照龍宮，被屋宇所礙，不能照暗室。故稱有量。惟佛光一切能照，一切無礙，故名阿彌陀。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【又舍利弗，彼佛壽命，及其人民，無量無邊，阿僧祇劫，故名阿彌陀。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （人民與佛同壽之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛法無邊，彌陀廣說要經無量無邊，阿僧祇劫方能說盡，其國眾生亦經無量無邊阿僧祇劫方能聽盡。因此彌陀說法長壽，眾生聽法長壽，故佛與人民均壽命長。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如釋迦世尊，三十成道，經四十九年說法，所謂十二年說阿含經，八載談方等經，廿二年說般若經，法華涅槃共八載，四十九年所說已盡。世尊八十歲涅槃，當時眾生亦與佛同壽八十而已。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，阿彌陀佛，成佛已來於今十劫。又舍利弗，彼佛有無量無邊聲聞弟子，皆阿羅漢，非是算數，之所能知，諸菩薩眾，亦復如是，舍利弗，彼佛國土，成就如是功德莊嚴。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （大小二乘莊嚴其國之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    彌陀成佛以來，經今十劫，宏法所度眾生先得解脫，而未及度人者，名小乘，號聲聞眾，證阿羅漢果，已無量無邊這麼多，非算數所能知，如斯小乘非定性聲聞，不久從小入大，轉學大乘，無一人退學，無一人留班，所以從小入大這麼多，大乘亦這麼多，故云：諸菩薩眾亦復如是。小乘入大乘后，又度無量眾生，從凡入聖，從小入大，所以極樂世界有無量大小二乘，莊嚴其國。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【又舍利弗，極樂國土，眾生生者，皆是阿鞞跋致，其中多有一生補處，其數甚多，非是算數所能知之，但可以無量無邊阿僧祇說。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （十方眾生，來生極樂之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    上來本國眾生，先小后大，具足三乘，莊嚴其國。假如十方世界來生其國者，皆是不退轉，迷法身無明，有四十二品，無明破時，法身顯露，名不退轉，乃至最后一品無明，名一生補處，極樂國土一生成佛，次補十方佛處的菩薩，其數甚多，非是算數，所能知之，但可以無量無邊阿僧祇說。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    例如、九龍獅子山有幾多粒微塵，非是算數，所能知之，但可以無量無邊阿僧祇劫數。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又如大海，水有多少小滴，其數甚多，非算數所能知之，如一定要數，惟有經過無量無邊阿僧祇劫時間，方可完成。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    又如虛空有幾多世界，其數甚多，假如要算數，從一世界至另一世界，經無量無邊阿僧祇行方可知。極樂世界一生補處亦然，其數甚多，非數能知，若果要數惟有經無量無邊阿僧祇劫。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋迦牟尼在法華會上，對彌勒菩薩說，阿逸多、我說是如來壽命長遠，六百八十萬那由他恆河沙眾生，得無生法忍，復有千倍菩薩摩訶薩，得聞持陀羅尼門，乃至復有三千大千世界微塵數菩薩摩訶薩，能轉不退法輪，復有二千中千國土微塵數菩薩摩訶薩，能轉清淨法輪，復有小千國土微塵數菩薩摩訶薩，八生當得阿耨多羅三藐三菩提。復有四四天下微塵數菩薩摩訶薩，四生當得阿耨多羅三藐三菩提。復有三四天下微塵數菩薩摩訶薩，三生當得阿耨多羅三藐三菩提。復有二四天下微塵數菩薩摩訶薩，二生當得阿耨多羅三藐三菩提。復有一四天下微塵數菩薩摩訶薩，一生當得阿耨多羅三藐三菩提。如是釋迦在娑婆世界，度生尚如是多，何況淨土阿彌陀佛。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，眾生聞者，應當發願，願生彼國，所以者何，得與如是諸上善人，俱會一處。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，十方眾生聞極樂世界有如是功德，應當發願生彼國，一生彼國，得與一生補處菩薩，不退轉菩薩，大小二乘聖眾共會一處，得益良多，何況親近阿彌陀佛。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，不可以少善根福德因緣得生彼國。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    金剛經云：不於一佛、二佛、三四五佛而種善根，已於無量千萬佛所，種諸善根，聞是章句，乃至一念生淨信者。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此經亦然，不可以少善根福德因緣得生彼國。善根指無貪、無嗔、無癡等善根，煩惱不生，般若生，故名善根。福德指布施、持戒、禪定三種福。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    如唐朝張善和，屠牛為業，臨終見牛數十頭，作人言曰：汝殺我。善和告妻，急迎僧為念佛。僧至、謂云：經言：若有眾生，作不善業，應墮惡道。至心具足十念，稱阿彌陀佛者，除八十億劫生死之罪，即生極樂世界。善和云：地獄至急，不暇取香爐矣，即以左手擎火，右手拈香，向西厲聲稱佛，未滿十聲，遽言：佛來也，與我寶台。言訖而終。此乃前生具善根，今生得遇善知識與及信念具足，乃生西方豈偶然哉。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，若有善男子，善女人，聞說阿彌陀佛，執持名號，若一日、若二日、若三日、若四日、若五日、若六日、若七日，一心不亂，其人臨命終時，阿彌陀佛與諸聖眾現在其前，是人終時，心不顛倒，即得往生阿彌陀佛極樂國土。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    十六觀經；佛告阿難及韋提希，見此事已，次當想佛，所以者何？諸佛如來，是法界身，入一切眾生心想中，是故汝等，心想佛時，是心即是三十二相，八十隨形好，是心作佛。是心是佛。諸佛正遍知海，從心想生，觀此文，心念佛，心憶佛，心想佛，一也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    心想佛；是十六觀經，是心作佛，是心是佛，是心是三十二相，故名是心作佛，是心是法界身，則名是心是佛。心內修觀，觀成相現，是名心想佛。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    心憶佛；是楞嚴經，十方如來憐念眾生，如母憶子，子若憶母，如母憶時，母子歷生不相違遠，若眾生心憶佛、念佛，現前當來，必定見佛，去佛不遠，不假方便，自得心開，憶佛者，念念要見佛也。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    今經執持名號，心為能執，佛號是所執，除佛名號，心無餘物。如是一心念佛，妄想自然拋棄，佛號與心相應，念佛得一心，不為妄想所亂，故名一心不亂，或一日得、或二日得、或三日得、或四日五日六日至七日然后得一心不亂。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    復次念佛整一日一心不亂，整二日一心不亂，整三日四日五日六日至七日一心不亂，乃至一年一心不亂，則三昧成矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    論語孔子曰：回也、其心三月不違仁，其餘則日月至焉而已矣。孔子學生、惟回做到三個月一心不違仁。所以吾人要著力念佛，一串佛珠一百顆中，有一妄想生，則不算數。回頭再著力念，念到一串佛珠無一妄想雜其間，則名一串佛珠一心不亂。一心無妄念則名善根因緣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    念佛名號，即念佛功德，佛號含無量功德，念佛隨喜佛功德，佛功德入我心，（故名念佛一聲，福增無量。）佛功德在心，則宿業消除，（故云念佛一聲，罪滅河沙。）斯則名福德因緣。念佛具此二種善根福德因緣，則水清月現，鏡清像現，心清佛現，其人臨命終時，彌陀及聖眾現前時，汝心莫顛倒，所謂我不願去，臨陣退縮，是名顛倒，或我想生天，或我想來生做國王，做大富翁，留戀紅塵，不肯出離三界，是名顛倒相，或留在娑婆行菩薩行，自未得度，欲度人者，皆顛倒相。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    此經教人修行，始則一心不亂，終則一心不顛倒，有始有終，有本有末，知所先後，則近道矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，我見是利，故說此言，若有眾生，聞是說者，應當發願，願生彼國。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世尊對舍利弗講：我見極樂世界阿彌陀佛，有如是等種種利益，若七寶池，八功德水，四色蓮華，天雨寶華，奇鳥說法，風樹助道，諸上善人，一生補處。我只能用言語說，若欲親歷其境，親預其事，則要發願往生彼國土，乃獲實益。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，如我今者，讚歎阿彌陀佛不可思議功德之利。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，我今為汝讚歎彌陀成就不可思議功德，利益有情。不可思議功德者，即佛功德也。汝等應當見賢思齊，常隨佛學。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【東方亦有阿
      <img align="absmiddle" height="16" src="../books2/1200.files/image001.gif" width="16"/>
      鞞佛、須彌相佛、大須彌佛、須彌光佛、妙音佛如是等琲e沙數諸佛，各於其國，出廣長舌相，遍覆三千大千世界，說誠實言，汝等眾生當信是稱讚，不可思議功德，一切諸佛所護念經。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，不但我讚歎彌陀，佛佛皆讚歎極樂。東方虛空有無量恆河沙國土，諸佛皆在其本國，出廣長舌相，說真實語，對其國眾生說，汝等當信極樂世界阿彌陀佛，成就不可思議功德利益有情，一切眾生往生其國，皆獲不可思議功德，而不退轉菩提，是故一切諸佛護念此經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，南方世界有日月燈佛、名聞光佛、大焰肩佛、須彌燈佛、無量精進佛如是等恆河沙數諸佛，各於其國，出廣長舌相，遍覆三千大千世界，說誠實言，汝等眾生當信是稱讚，不可思議功德，一切諸佛所護念經。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      舍利弗，西方世界有無量壽佛、無量相佛、無量幢佛、大光佛、大明佛、寶相佛、淨光佛如是等琲e沙數諸佛，各於其國，出廣長舌相，遍覆三千大千世界說誠實言，汝等眾生當信是稱讚，不可思議功德，一切諸佛所護念經。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      舍利弗，北方世界有焰肩佛、最勝音佛、難沮佛、日生佛、網明佛如是等恆河沙數諸佛，各於其國，出廣長舌相，遍覆三千大千世界說誠實言，汝等眾生當信是稱讚，不可思議功德，一切諸佛所護念經。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      舍利弗，下方世界有師子佛、名聞佛、名光佛、達摩佛、法幢佛、持法佛如是等恆河沙數諸佛，各於其國，出廣長舌相，遍覆三千大千世界說誠實言，汝等眾生當信是稱讚，不可思議功德，一切諸佛所護念經。
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span lang="EN-US" style="color:teal">
     </span>
    </b>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      舍利弗，上方世界有梵音佛、宿王佛、香上佛、香光佛、大焰肩佛，雜色寶華嚴身佛、娑羅樹王佛、寶華德佛、見一切義佛、如須彌山佛如是等琲e沙數諸佛，各於其國，出廣長舌相，遍覆三千大千世界說誠實言，汝等眾生當信是稱讚，不可思議功德，一切諸佛所護念經。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛佛道同，諸佛功德惟佛能讚，所以六方佛皆出廣長舌相，說誠實言，對其國眾生讚歎阿彌陀佛不可思議功德，利益眾生，若有人往生其國，皆獲不可思議功德，皆得不退轉阿耨多羅三藐三菩提，是以一切諸佛皆護念此經。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，於汝意云何？何故名為一切諸佛所護念經。舍利弗，若有善男子善女人，聞是經受持者，及聞諸佛名者，是諸善男子善女人，皆為一切諸佛之所護念，皆得不退轉於阿耨多羅三藐三菩提。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （佛護念文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    眾生有三種，一、邪定聚，二、不定聚、三、正定聚，若人入正定聚，則為諸佛護念。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛性有三種，一、緣因佛性，二、了因佛性，三、正因佛性，隨具一種皆可成佛。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗，有善男女等，聞是阿彌陀經，受持讀誦，解義修行，一心相應，則淨土現前，了唯心淨土，屬了因佛性，法華經：『若有聞法者，無一不成佛。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    及聞諸佛名者，八識田中，下佛種子，今生及當來必見佛得度，法華經：『若人散亂心，入於塔廟中，一稱南無佛，皆已成佛道。』此乃緣因佛性。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    地藏經佛告地藏菩薩：『若善男子善女人，於佛法中，種少善根，一毛一塵一沙一渧，汝以道力擁護是人，漸修無上勿令退失。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    所以有聞法種子，念佛種子，屬緣了二因，助顯正因，佛性則發菩提心，皆為一切佛護念，皆得不退轉阿耨多羅三藐三菩提。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【是故舍利弗，汝等皆當信受我語，及諸佛所說，舍利弗，若有人已發願，今發願、當發願、欲生阿彌陀佛國者，是諸人等，皆得不退轉於阿耨多羅三藐三菩提，於彼國土，若已生、若今生、若當生。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （勸信發願之文）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世尊與十方諸佛，異口同音，讚歎此經，眾生聞者，應當信受發願，求生彼國。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    假若有人曰：我已發願，或曰：我今纔發願，或曰：我必當發願。不論已願、今願、當願欲生彼國，皆得不退阿耨多羅三藐三菩提，為諸佛護念。何以故，有願必成，已發者，已生彼國，今發者，今生彼國，當發者，當生彼國，一生彼國，則不退轉矣。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （願力難思議）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    普賢行願品云：是人臨命終時，最后剎那，一切諸根悉皆散壞，一切親屬，悉皆捨離，一切威勢，悉皆退失，輔相大臣，宮城內外，象馬車乘，珍寶伏藏，如是一切，無復相隨，惟此願王不相捨離，於一切時引導其前，一剎那中，即得往生西方極樂世界，到已即見阿彌陀佛，文殊師利菩薩，普賢菩薩，觀自在菩薩，彌勒菩薩等自見生蓮華中，蒙佛授記。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【是故舍利弗，諸善男子善女人，若有信者，應當發願，生彼國土。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    （信願行三淨土資糧）
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    因是之故未來末法眾生，不論善男子善女人，若有信佛說者，應當至誠發願，執持名號，一心不亂，心不顛倒，即生彼國。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，如我今者，稱讚諸佛不可思議功德。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    佛佛道同，一讚一切讚，華嚴經云：十方諸如來，同共一法身，一心一智慧，力無畏亦然。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【彼諸佛等，亦稱讚我不可思議功德，而作是言，釋迦牟尼佛，能為甚難，希有之事，能於娑婆國土，五濁惡世，劫濁、見濁、煩惱濁、眾生濁、命濁中，得阿耨多羅三藐三菩提，為諸眾生，說是一切世間難信之法。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世尊讚十方佛以不可思議功德，廣度有情而作是言，我等在淨土成佛，教化眾生已不易，而釋迦牟尼佛在穢土修行成佛已難，而又教化穢土眾生得菩提，豈不難上之難，故云甚難。淨土度生如水出蓮華，穢土度生如火裡紅蓮，故云希有。事實世尊在娑婆世界度無量眾生，授記作佛，故十方佛讚釋迦如來，『能為甚難，希有之事。』
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    梵語娑婆，此云堪忍，其國眾生，能忍三毒種種苦故。娑婆穢土有五濁：
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    一、劫濁：時候不佳，刀兵饑饉疾病，小三災一齊來故，名為劫濁惡世。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    二、見濁：知見不正，邪見熾盛，佛在世時，已有九十六種邪見外道，現在邪教、邪師說法如恆河沙數，故名見濁惡世。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    三、煩惱濁：貪嗔癡等煩惱增劇，故名惡世。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    四、眾生濁：法華經：十方常闇暝，三惡道增長，阿修羅亦盛，諸天眾轉減，死多墮惡道，色力及智慧，斯等皆減少，罪業因緣故，失樂及樂想。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    五、命濁：自殺、少年亡、墮胎等，不得壽終，故名命濁惡世。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    釋迦牟尼佛於娑婆五濁惡世得菩提，為眾生說修行成佛之法，是一切世間之所難信受。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【舍利弗，當知我於五濁惡世，行此難事，得阿耨多羅三藐三菩提，為一切世間，說此難信之法，是為甚難。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世尊亦知在五濁惡世修得菩提，而為一切世間說此難信之法甚難，但亦有信者，如六祖壇經：法達悟道偈：誰知火宅內，元是法中王。三時繫念曰：誰知萬丈紅塵裡，菡萏華開月正明。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    世尊又勸五濁惡世眾生，但念阿彌陀佛發願回向，求生彼國，得不退轉，亦是世間難信之法，故云：是為甚難。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    <b>
     <span style="color:teal">
      【佛說此經已，舍利弗，及諸比丘、一切世間天人、阿修羅等，聞佛所說，歡喜信受，作禮而去。】
      <span lang="EN-US">
      </span>
     </span>
    </b>
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
   <p class="MsoPlainText" style="text-indent:24.0pt;">
    舍利弗及比丘等，天人阿修羅聞佛說淨土法門，生大歡喜，頂戴受持。
   </p>
   <p class="MsoPlainText" style="text-indent:24.0pt;">
    <span lang="EN-US">
    </span>
   </p>
  </div>
  <font color="#FFFFFF" size="2">
   <font color="#FFFFFF" size="2">
    <font color="#FFFFFF" size="2">
     <!-- Begin of Hotrank Counter - DO NOT MODIFY -->
     <script language="JavaScript" src="">
     </script>
     <!--
---- End of Hotrank Counter - DO NOT MODIFY -->
    </font>
   </font>
  </font>
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
