<html>
 <head>
  <meta content="text/html; charset=utf-8" http-equiv="Content-Type"/>
  <title>
   地藏本願經講記（利益存亡品第七）
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
 </head>
 <body background="textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:標楷體;color:#FF6600">
      地藏本願經講記
     </span>
    </b>
   </p>
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:
標楷體;color:#FF6600">
      （利益存亡品第七）
     </span>
    </b>
    <b>
     <span lang="EN-US" style='font-size:
36.0pt;font-family:"Times New Roman";color:#FF6600'>
     </span>
    </b>
   </p>
   <p align="center" class="MsoPlainText" style="text-align:center;line-height:15.0pt">
    <span lang="EN-US">
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span style="color:#003300">
     唐于闐國三藏沙門實叉難陀譯
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span style="color:#003300">
     聖一老法師述
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span lang="EN-US" style='font-family:"Times New Roman";color:#003300'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span style="color:#333399">
     利益存亡品第七
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此品是地藏菩薩說，也是度生之緣。以三寶威光，能救亡者超出三途、八難；又能令存者增福、增慧。三寶是度生之緣，除此以外，無人能救眾生，乃至拜祭鬼神魍魎，無纖毫之力利益亡人，唯仗佛力、法力、供養僧力，方能存亡兩利；令無數鬼神，聞之慚愧，皆發菩提之心，而求三寶無漏功德。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      爾時地藏菩薩摩訶薩白佛言。世尊。我觀是閻浮眾生。舉心動念。無非是罪。脫獲善利。多退初心。若遇惡緣。念念增益。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span lang="EN-US" style='font-family:"Times New Roman";color:teal'>
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    此乃閻浮眾生識心無定之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩在此閻浮洲，度眾生度得多，眾生心性非常熟識，故白佛言：「我以慧眼而觀閻浮眾生，第六意識雖能分別諸法，但不了諸法無除，更不了諸法本性空寂，所以妄計實有，著善、惡相；以妄計故，舉心動念，無非是生死之罪，總不能超出生死範圍，在生死海中打圈轉。僥倖獲得作善，得利；但當獲利時，卻忘記昔日作善之因，多數退而不繼續修善，所以其福利不久亦盡」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「若遇惡友、惡境為其助緣，便去造罪。一次、二次、三次造罪，惡種增加，惡種內薰，念念造罪，不能自拔了。所以『善退惡增』乃閻浮眾生之心病。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是等輩人。如履泥塗。負於重石。漸困漸重。足步深邃。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此喻閻浮眾生，善退惡增。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「如履泥塗」，指退善；「負於重石」，指作惡；「漸困漸重」，指惡增；「足步深邃」，指墮三惡道。不能自拔了！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若得遇知識。替與減負。或全與負。是知識有大力故。復相扶助。勸令牢腳。若達平地。須省惡路。無再經歷。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃知識能救之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩說閻浮眾生作惡，漸困漸重，不能自拔，唯知識能救。「知識」者，三寶無漏功德啊！「若」者，僥倖之辭。「僥倖遇到三寶中善知識，替其向三寶中求救，與其減罪，或全滅其罪。三寶有如是大威神力，因三寶是無漏功德，能滅有漏之罪；又能扶其修善，助其不退。三寶教訓能令其牢腳，踏實行善，因此得達人天平坦之地，須省作惡是三途惡路，從此再不造罪、再不退善，三寶知識之力啊！」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      世尊。習惡眾生。從纖毫間。便至無量。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復舉習惡易增之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「世尊，眾生萬不能作惡，一作惡就有種子；種子起現行，又令汝第二次造罪；第二次造罪，內薰為種子，惡種子又增加；種子復起現行，其力更大，無辦法不去造罪。如是種子起現行，現行薰種子，種現相薰，便至無量。」所謂一件穢、兩件穢，一穢下去，就不能自拔。所以佛教弟子懺悔，初夜造罪，初夜就懺悔，便容易拔罪，莫待天明，天明則種子已種下八識田中，就難拔了。是以覆藏過失之人，其罪不滅，唯有一直增長下去，如樹大難拔了。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是諸眾生。有如此習。臨命終時。父母眷屬。宜為設福。以資前路。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩說：「閻浮眾生既有如是惡習，習惡不能自拔，難免命終時，墮落惡道。若其父母，識得三寶之力：宜為設福，求三寶之力，以資助其前途之路。」無常偈云：『勝因生善道，惡業墮泥犁，唯有佛菩提，是真歸依處。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      或懸旛蓋。及燃油燈。或轉讀尊經。或供養佛像。及諸聖像。乃至念佛。菩薩。及辟支佛名字。一名一號。歷臨終人耳根。或聞在本識。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃設福之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    三寶福田最大，而且是無漏福，故向三寶求福。「或懸五色長旛，豎在剎杆上，隨風飄揚，供養三寶；或懸寶蓋，覆佛像上」。維摩經長者子以蓋供養釋迦尊曰：『我今奉佛以微蓋，於中現我大千界。』「或燃油燈供養三寶，仗三寶力燈光照諸幽冥，苦痛眾生蒙此光明，暫得離苦，得互相見」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「或讀誦大乘經典轉入心田，種下大乘善根。當誦經時，自聞他聞，皆獲法益，亡者承斯經力，亦得超昇。或供養佛像，種種香油、香、華、燈、塗、果、樂，如佛在世等無有異；供菩薩像，功德亦然」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「乃至念佛萬德洪名及辟支佛名，皆是無漏功德，歷臨終人耳根，一直入本識（指第八阿賴耶識），下為佛種。」所謂『法音經耳，功報彌劫，一歷耳根，永為道種』。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是諸眾生。所造惡業。計其感果。必墮惡趣。緣是眷屬。為臨終人。修此聖因。如是眾罪。悉皆消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    能滅諸罪之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是諸眾生，在生所造惡業，計其果報，必墮惡趣；今緣眷屬，為臨終人修此種種供養三寶，仗三寶無漏功德，結將來成佛之果」，故云『修此聖因』。三寶無漏功德，尚且令人成聖，何況「此人有漏諸罪，而不悉皆消滅耶」！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若能更為身死之後。七七日內。廣造眾善。能使是諸眾生。永離惡趣。得生人天。受勝妙樂。現在眷屬。利益無量。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span lang="EN-US" style='font-family:"Times New Roman";color:teal'>
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    前文是臨命終時，在三寶種福，能令亡者，不落惡道，眾罪消滅。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此文「若更為亡者，七七四十九日內，廣造功德，供養三寶，仗三寶之力，能令亡者，不但滅罪，而且增福；以增福故，承此福力，生人天上，享勝妙之樂。現在眷屬，為作福者，所得利益，更多無量。」所謂『冥陽兩利，存亡獲益』。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    因人死，若非有極重罪，其中陰身，七日一死生，如是七次死生，共四十九天，方定其罪福，轉生六道。所以在四十九日內做功德，能令亡者，增福滅罪。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是故我今對佛世尊。及天龍八部。人非人等。勸於閻浮提眾生。臨終之日。慎勿殺害。及造惡緣。拜祭鬼神。求諸魍魎。何以故。爾所殺害乃至拜祭。無纖毫之力。利益亡人。但結罪緣。轉增深重。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃鬼神無力之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    除三寶之外，一切天龍八部、人非人等，未出三界者，皆是有漏。縱許天龍，有有漏福，亦不能滅有漏之罪。因是之故，所以地藏菩薩對世尊說：「若天、若龍、若八部、人非人等，皆應勸閻浮提眾生，臨終之日，慎勿殺害生靈，取其血肉，造諸惡緣，去拜祭鬼神，及求諸魍魎」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「何以故？爾所作殺生、害命之罪，拜祭無智鬼神，全無纖毫之力能利益亡者；不但無益亡者，而且所作殺生、害命之罪緣轉增，亡者加深其罪。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      假使來世。或現在生。得獲聖分。生人天中。緣是臨終被諸眷屬造是惡因。亦令是命終人殃累對辯。晚生善處。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此帶累亡者善緣晚生之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「假使亡者自己有福，來世應生善道；或現在之世，不經中陰，即生善道，應獲得見聖聞法之分，生在人天中，修諸善法。緣是臨命終時，被其陽間眷屬，造是殺害生靈、拜祭鬼神，種種愚癡不合理的惡因，令是命終之人，在陰間殃累對辯公庭——言非教他作，而晚生人天善處。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      何況臨命終人。在生未曾有少善根。各據本業。自受惡趣。何忍眷屬更為增業。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    帶累亡者，加深其罪之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來七者，有善殃累，晚生善處。「何況亡者，一生無少善根，純是惡緣，據其本業，自受惡趣之報；何忍眷屬，在其臨命終時，殺生拜鬼，作是惡業，更增其罪呢！」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      譬如有人從遠地來。絕糧三日。所負擔物。強過百斤。忽遇鄰人。更附少物。以是之故。轉復困重。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此為譬喻之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「譬如有人」，指閻浮提眾生。「從遠地來」，指捨父逃走，從無始以來，入生死苦海。「絕糧三日」，指在生死海中，若有三無漏學資糧，可出三界。第一戒無漏學資糧，持戒清淨永不墮三惡道，即出三途。第二定無漏學資糧，有四禪八定，遠離貪欲，不受欲界生死。第三慧無漏學資糧，能破色、無色界生死，就出三界火宅，還自己的老家，登涅槃之彼岸，見慈父之佛陀，受如來的家業。若人絕了戒、定、慧三種資糧欲出三界，則難中難矣！況且迷真起妄，妄執五陰重擔為我我所，造十惡之罪；一惡具十，十十成百，故云「所負生死重擔，強過百斤」。又臨命終時，忽遇不體心的眷屬，為其殺生拜祭鬼神，此罪加其身上，故云「忽遇鄰人，更附少物」。以是之故，令亡者罪上加罪，故云「轉復困重」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      世尊。我觀閻浮眾生。但能於諸佛教中。乃至善事。一毛一渧。一沙一塵。如是利益。悉皆自得。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃三寶無漏功德，乃至極小，煩惱不能壞，而終壞煩惱；生死不能壞，而終壞生死；業障不能壞，而終壞一切業障。因三寶功德，猶如金剛，一切不能壞，終壞一切。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    所以地藏說：「世尊，我觀閻浮眾生，但能於諸佛教海中，依教奉行。於三寶中，所作善事，乃至一毛之輕、一渧之微、一沙之小、一塵之細，皆是無漏善根。善根成熟，種子起現行，就能返迷成悟，破諸煩惱，成就出世利益，一得永得，不從他得。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    華嚴經云：『了一切法，即心自性，成就慧身，不從他悟。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    印度外道祠天，以金造天像頭，夜有賊來偷，天神不與，賊驚惶間，大呼南無佛一聲，取頭而去。天明大眾均曰：『無天神來附。若有，云何被賊取頭去？』天神附一人身上曰：『賊來取頭，本不得，因賊大呼南無佛，緣此得便，取我頭去。』大眾均曰：『神不如佛，我們改奉佛罷！』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      說是語時。會中有一長者。名曰大辯。是長者久證無生。化度十方。現長者身。合掌恭敬。問地藏菩薩言。大士。是南閻浮提眾生。命終之後。小大眷屬。為修功德。乃至設齋。造眾善因。是命終人。得大利益及解脫否。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    大辯興問之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    聞地藏說，但以佛教中，作絲毫之善，悉皆自得，不落空過。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「即時會中有一長者，名曰大辯」。佛法有四大辯才，一、法無礙辯：諸法名相，通達無礙。二、義無礙辯：義理無窮，深悟實相。三、詞無礙辯：文詞藻章，華麗宣揚。四、樂說無礙辯：一法演無量法，一義含無量義，重重宣說，周旋無盡。印度「長者」，尊貴之人也。「久證無生」者，諸法本不生，迷故有生，妄見也；正見，則法法無生，生死本無，非有生死可斷啊！煩惱本不生，非有人斷於煩惱啊！業障本空，非有業被人空啊！法華經云『諸法從本來，常住寂滅相』者，無生義也。金剛經云『過去心不可得，現在心不可得，未來心不可得』，諸法豈有生耶！中論云『諸法不自生，亦不從他生、不共生，不無因生，是故說無生』。我們推窮諸法，不見起處，則諸法不生義定；不生則不滅，不增則不減，不垢則不淨，是諸法的空相。證此空相時，清淨本然，周遍法界，就是無生法忍也；是我們的清淨法身，無生無不生，大用現前，就可以分身十方，廣作佛事，隨緣度生。地藏菩薩分身十方地獄，也是這個道理。所以文中說「久證無生，化度十方，現長者身」。此方現長者，難保他方現菩薩身，或者羅漢身，因為無生無不生，能現一切身啊！合掌恭敬，問地藏菩薩言：「大士，南閻浮提眾生命終，『小眷屬』指其兒女，『大眷屬』指其父母，有時兒女超度父母，有時父母超度兒女，故云『小大眷屬』。『為亡者修功德』，指懸旛、懸蓋、拜懺、誦經等，乃至設齋供養十方僧。『造眾善因』，指燃燈、造像、布施，以其功德回向命終人，得超昇利益，及解脫三惡道之苦否？」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      地藏答言。長者。我今為未來現在。一切眾生。承佛威力。略說是事。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    略說為亡者作福得益之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      長者。未來現在諸眾生等。臨命終日。得聞一佛名。一菩薩名。一辟支佛名。不問有罪無罪。悉得解脫。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    臨終聞名悉脫之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    長者啊！我仗佛力說未來及現在，一切眾生等（等字包含六道），臨命終時，神魂離身，一切放下，唯有一心聞佛名號，與佛功德相應；或聞菩薩名字；或辟支佛名字（皆是聖人，皆是無漏功德），一念相應，即時就能消滅罪垢，又能轉無罪而成有福。所謂有罪滅罪、無罪增福，故云「有罪無罪，悉得解脫」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若有男子女人。在生不修善因。多造眾罪。命終之後。眷屬小大。為造福利。一切聖事。七分之中。而乃獲一。六分功德。生者自利。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    代做功德之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    我佛為俗人說法，必先戒論、施論、生天論。因俗人本不求了生死，所以佛對機施教，教其持戒及布施作福，求生天上，永處福地。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏說：「若有男子、女人，在生時未曾修一毫之善，多造眾惡——利己損人之罪，命終之後，假如眷屬，或小兒女、大父母，為亡者造福，懸旛、懸蓋、燃燈、燒香等福業。資生天上福堂，人間福處，故云『福利』。一切聖事，指誦經、念佛、拜佛、供齋等，皆法門正事，能獲出世三乘聖果，故云『聖事』。如是功德，七分中，亡者獲得一分，六分功德生人自得」。經云：『亡後作福，死者七分獲得一，餘者屬現在。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      以是之故。未來現在善男女等。聞健自修。分分己獲。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    以是之故，莫待死後，別人代汝做，何不生時自己修，七分獲得七分。況且現在身康力健，至誠而做，一心而為，可能十分，就得十分，故云「分分自獲」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      無常大鬼。不期而到。冥冥遊神。未知罪福。七七日內。如癡如聾。或在諸司。辯論業果。審定之後。據業受生。未測之間。千萬愁苦。何況墮於諸惡趣等。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    無福苦悶之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    身有生老病死；心有生住異滅；世界有成住壞空，一切無常。而且誰也不知何時死，更不知何處死，又不知怎樣死。有嬰兒亡、有少年亡、有的壯年亡，乃至老年亡。且孤墳多是少年人，莫待老來方修福啊！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏說：「無常鬼，何時來，不會講給汝聽，多數突然而至，故云『不期而到』。等汝死了之後，中陰身在幽冥界空中遊行，此時又未知自己到底罪多福多；且中陰身更無常，七日一死，極其量，七七四十九日壽限，就趕快去投胎。牛胎、馬胎、鬼胎、人胎，誰亦不能自知，此時如癡如呆、如聾如盲。或者中陰身，在諸司辯論業果」。地府有五個官，一鮮官，審汝殺生幾何。二水官，審汝作賊多少。三鐵官，審汝邪淫次數，四土官，審汝兩舌口業。五天官，審汝飲酒斗量。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「如是辯論業果，有時心重境輕，其罪便大；有時心輕境重，其罪可小；有時作業心境俱重，則罪大惡極；有時心境俱輕，其罪微乎其微。如是辯論，審定之後，據業輕重，而受六道生。當未測之間，能不千愁萬苦！何況定了重罪，墮落諸惡趣，聞之更悲恐矣！」地獄判罪，殺生者，朝生暮死報；劫盜者，當作豬、羊受人屠割；淫泆者，作鶴鶩獐麋；兩舌者，作鴙梟鵂鶺；捍債者，為驢騾牛馬，故云「據業受生」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是命終人。未得受生。在七七日內。念念之間。望諸骨肉眷屬。與造福力救拔。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是命終人在七七日內，未受生以前，無不念念間，望陽間骨肉、父母、兒女、兄弟、夫妻等眷屬，代其向三寶作福，以資救拔。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      過是日後。隨業受報。若是罪人。動經千百歲中。無解脫日。若是五無間罪。墮大地獄。千劫萬劫。永受眾苦。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    無救之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    中陰身過了四十九天，陽間骨肉不造福而來救，則隨本人之業而受報。若是有福猶自可，往生人天；假若是罪人，入三惡道，動經千百歲中，不見解脫之日；若是五無間罪，墮大地獄，千劫萬劫受無間苦，更不知何日出離。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次長者。如是罪業眾生。命終之後。眷屬骨肉。為修營齋。資助業道。未齋食竟。及營齋之次。米泔菜葉。不棄於地。乃至諸食未獻佛僧。勿得先食。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    營齋如法之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以無救墮苦之次，「長者啊！如是罪業眾生，命終之後，其眷屬骨肉，為修營齋，供養三寶，以此功德，資助亡者，最重要未獻佛、供僧慎勿自食」；若先自食，則成殘食。『殘食』者，食過之物也。若將殘食供佛及僧，全無功德，不如不作。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「及營齋期間，慎勿將米汁菜葉，棄於地上。」供佛餘物，豈可棄地，棄地則不恭敬耳。應將殘物，待齋食竟，施與畜生。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      如有違食及不精勤。是命終人。了不得力。如精勤護淨。奉獻佛僧。是命終人。七分獲一。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如法得力之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如有違前文設齋之儀——先行自食；及不精勤護淨，以穢手觸食；米泔菜葉，棄於地上。如是不法，則命終之人，全無功德，了不得力。如精心勤力護淨、設食，奉獻佛僧，求十方僧人之福，則命終人，七分獲一分功德。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是故長者。閻浮眾生。若能為其父母乃至眷屬。命終之後。設齋供養。志心勤懇。如是之人。存亡獲利。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如法獲利之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    因是之故，長者，閻浮眾生若真能為其父母，乃至為其六親眷屬，命終之後，設齋供養三寶，以資亡者。則應志心誠懇、勤勞、護淨，如是如法設齋，則亡者、生者皆獲大利。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      說是語時。忉利天宮。有千萬億那由他閻浮鬼神。悉發無量菩提之心。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛在天宮為母說法畢，放無量光明雲，無量天龍鬼神來會天宮，從佛聞法，滋潤心田。又聞地藏菩薩親口說，拜祭鬼神魍魎，無絲毫之力利益亡人，空受人間血肉祭祠，得無愧乎！皆由我等，從來未曾修無漏功德，所以不能救度亡者，我等何不齊發菩提心，求出世無漏功德，方能利益眾生，所以千千萬萬閻浮鬼神，皆發無量菩提之心。菩提心內具無量功德，故云「無量菩提心」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大辯長者。作禮而退。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
