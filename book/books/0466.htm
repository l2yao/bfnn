<html>
 <head>
  <meta content="text/html; charset=utf-8" http-equiv="Content-Type"/>
  <title>
   地藏本願經講記（稱佛名號品第九）
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
 </head>
 <body background="textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:標楷體;color:#FF6600">
      地藏本願經講記
     </span>
    </b>
   </p>
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:
標楷體;color:#FF6600">
      （稱佛名號品第九）
      <span lang="EN-US">
      </span>
     </span>
    </b>
   </p>
   <p align="center" class="MsoPlainText" style="text-align:center;line-height:15.0pt">
    <span lang="EN-US">
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span style="color:#003300">
     唐于闐國三藏沙門實叉難陀譯
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span style="color:#003300">
     聖一老法師述
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span lang="EN-US" style='font-family:"Times New Roman";color:#003300'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span style="color:#333399">
     稱佛名號品第九
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃成佛之因，向後諸品皆成佛之因，收束此經。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    前品度生之緣，種種善緣，助眾生離苦得樂耳！此品念佛，才是成佛正因。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    梵語『佛陀耶』，秦翻知者。一切諸法，了了覺知，故漢言『覺』者。自覺覺他，覺行圓滿，故肇法師云：『佛者何也？窮理盡性，大覺之稱也。』夫生死長夜，莫能自覺，自覺覺他者，其唯佛乎！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    召體曰名、表德曰號，則名別號通。一切諸佛，皆具十號，如來、應供、正遍知等。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「稱」者，念也。佛功德在名號中，念佛名即念佛功德也。凡夫念佛功德，不久悟佛功德、修佛功德、最後證佛功德，所以念佛是成佛正因。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    寶王論曰：『浴大海者，已用於百川，念佛名者，必成於三昧，在三昧中，便能觀到佛無量功德。』金剛經云：『若菩薩心不住法而行布施，如人有目，日光明照，見種種色。』三昧中照見如來種種功德，故名如來藏。亦猶清珠投於濁水，濁水不得不清；佛想投於亂心，亂心不得不佛。所以初發心的人最好念佛，能降伏自己的妄想啊！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    阿彌陀經云：執持佛名號或一日乃至七日，得一心不亂，心不顛倒，臨終能往生淨土，華開見佛，悟無生忍。是以念佛有無量功德，故此品是成佛之因。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      爾時地藏菩薩摩訶薩白佛言。世尊。我今為未來眾生演利益事。於生死中。得大利益。唯願世尊。聽我說之。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    興慈濟物之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「爾時」者：主命鬼王受記畢之時。地藏菩薩摩訶薩白佛言：「世尊，我久遠劫前發願度眾生成佛。已成者，已了生死矣！當成者，當了生死矣！還有未來眾生，未種成佛之因，我想為未來眾生，演出世利益之事，於生死海中，令種菩提之因，將來得大利益之果。唯願世尊聽我說之。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      佛告地藏菩薩。汝今欲興慈悲。救拔一切罪苦六道眾生演不思議事。今正是時。唯當速說。吾即涅槃。使汝早畢是願。吾亦無憂現在未來一切眾生。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛許敦說之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛告地藏菩薩：「汝今欲興慈悲，救拔一切造罪受苦六道眾生，演火裡紅蓮，不思議事。」何者？佛觀煩惱心中，有佛如來，結跏趺坐，儼然不動，相好具足。因眾生煩惱心中，能念如來功德；念佛功德能轉眾生煩惱，悉數變為菩提。此乃不思議事，唯佛乃能知之。彌陀經云：『汝等當信是稱讚不可思議功德，一切諸佛所護念經。』「汝地藏能說之，今正是時，唯當速說，吾為證明。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「吾不久即入涅槃」。涅槃是三德秘藏，如來安置諸子在其中，如來不久亦入其中。可知大涅槃，是三世諸佛安穩處，亦是一切眾生安身立命處。如來說法四十九年，談經三百餘會，所應度者，皆已度盡；其未度者，亦皆作得度因緣。眾生機薪盡，如來應火滅，故云「吾即涅槃」。「吾滅度後，有此法門流行世間，能使汝早畢是度生之願。有此法門存在世間，吾亦無憂現在、未來一切眾生而不能得度者。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    華嚴經云：『寧受地獄苦，得聞諸佛名，不受無量樂，而不聞佛名。所以於往昔，無數劫受苦，流轉生死中，不聞佛名故。』觀此文，則知念佛名號，真苦海中之慈航也。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      地藏菩薩白佛言。世尊。過去無量阿僧祇劫。有佛出世。號無邊身如來。若有男子女人。聞是佛名。暫生恭敬。即得超越四十劫生死重罪。何況塑畫形像。供養讚歎。其人獲福。無量無邊。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩白佛言：「世尊，我以過去無量阿僧祇劫，曾經親近一位佛，其佛名號，號無邊身如來。」無邊身是別名，如來是通名，通別合稱，故名無邊身如來。此佛是我曾經親近過的，我知此佛的功德。「若有男子女人（從來未曾發心，故名男子女人），假如他能聞是佛名，因聞生解，悟了無邊身如來者，即一切眾生自性清淨法身。從來未見今日見，見時非常歡喜，生恭敬心。一念見到自己的清淨法身佛，而生恭敬心者，即得超越四十劫生死重罪。何況念念見，更何況從見而起修，塑畫無邊身佛形像，實行供養、讚歎。一念見而生恭敬是理；塑像供養屬事，若能事理圓融，性修不二，其人獲福，無量無邊。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    初發心的男女，第一要見無邊法身佛，方種菩提之因，至緊至緊。華嚴經云：『佛真法身，猶如虛空，應物現形，如水中月。』此一首偈，證明無邊身是法身佛。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去恆河沙劫。有佛出世。號寶性如來。若有男子女人聞是佛名。一彈指頃。發心歸依。是人於無心上道。永不退轉。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又說：「世尊，過去恆河沙劫有佛出世，號寶性如來。此佛我曾經親近過，我知此佛功德。其名『寶性』者，佛性也。一切眾生在生死海中浮沈，受種種苦，而其佛性隨緣不變，猶如金寶隨緣而作種種形像，但其寶性是一，始終不變；佛性亦如是，雖輪迴六道，受種種形，受種種苦，而其成佛之性永遠不變。既有成佛之性，不見則已，若見時，就能從性起修，一直修到成佛，故名『寶性如來』。若有男子、女人聞是佛名，一彈指頃返迷成悟，悟了本有佛性。但見性是一念見，不是慢慢見，不念悟即見，故名『一彈指頃』即見佛性，是自己安身立命處，所以歸依自性佛寶。歸依是歸投依止，永不再迷之謂也。是人既不迷佛性，凡有所作，不離自性，則是人於無上道，永不退轉矣！」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    華嚴經云：『自歸依佛，當願眾生，體解大道，發無上心。』此偈證明，歸依自性佛寶啊！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去。有佛出世。號波頭摩勝如來。若有男子女人。聞是佛名。歷於耳根。是人當得千返生於六欲天中。何況志心稱念。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    波頭摩是紅蓮花。印度四蓮——青、黃、赤、白，以紅蓮為勝。央掘尊者云：『第一缽曇摩，清淨柔軟足，塵水所不污，是故稽首禮。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    人間蓮數十瓣、天蓮百瓣、佛蓮千瓣。梵網經云：『我今盧舍那，方坐蓮花台，周匝千花上，復現千釋迦。一花百億國，一國一釋迦。如是千百億，盧舍那本身，各坐菩提樹，一時成佛道。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊，過去有佛出世，號波頭摩勝如來，此如來，我曾經親近過的。」波頭摩就是紅蓮花。紅蓮花者，一切眾生之本心也。眾生本來心，雖造一切物，而不染一切物；又因不染一切物，故能造一切物，如大地不著萬物而生萬物。眾生的本心，非常靈，能生萬物、能知萬物。因能知故，所以不著一切，猶如蓮花，出污泥而不染。眾生若能不染一切物，則能明自本心，若染一法，則自心迷了。所以一切不染、一切不著，方能明自本心啊！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「世尊啊！若有男子女人，聞是佛名，一歷耳根，從聞思修，入三摩地。在正定中，不見一法，明自本心，是人當能千返生於六欲天中。雖生六欲天而不著欲，所以天福永遠不減，生而又生，乃至千生。假如明心之後，再立志稱名，即見本心，具恆河沙稱性功德，故云『何況志心稱念』。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去不可說不可說阿僧祇劫。有佛出世。號師子吼如來。若有男子女人。聞是佛名。一念歸依。是人得遇無量諸佛摩頂授記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊，過去不可說不可說阿僧祇劫，有佛出世，號師子吼如來。此佛我曾親近過的，我知道此佛功德。」「師子吼」者一乘法也。佛為眾生故，從實施權，說三乘法度眾生脫離生死苦海；離生死而得涅槃，是假名涅槃，非真涅槃。所以三乘非究竟道，而眾生執之以為實，不能成佛。所以如來最後說法華經大師子吼『十方佛土中，唯有一乘法，無二亦無三，除佛方便說。但以假名字，引導於眾生，說佛智慧故。諸佛出於世，唯此一事實，餘二則非真』。弟子聞法，開三乘之權，悟一乘之實，個個受記作佛。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「世尊啊！若有男子女人，聞是佛名，聞得深，一念悟諸法之實相，歸依諸法實相，成就一切種智，是人生生世世，得遇無量諸佛為其摩頂，授當來成佛之記。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去有佛出世。號拘留孫佛。若有男子女人。聞是佛名。志心瞻禮。或復讚歎。是人於賢劫千佛會中。為大梵王。得授上記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊，過去又有佛出世，號拘留孫佛。當時我曾親近供養。」梵語「拘留孫」，此云所應斷。眾生的煩惱，是應該斷的；煩惱斷盡，菩提現前。修行最重要斷自己的煩惱。每人的煩惱大約有三重：
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    第一、是見思煩惱。見惑五利使、思惑五鈍使，這十使煩惱，使眾生作無量業，受無邊生死苦，所以眾生應先斷此煩惱。此煩惱一斷，便證阿羅漢果，出三界，了生死矣！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    第二、是塵沙煩惱。如塵若沙這麼多；此煩惱一斷，則識恆沙佛法，就能醫恆沙眾生之病，則名菩薩。所以菩薩一定斷塵沙惑，方能應機說法去度眾生啊！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    第三、是無明煩惱。此煩惱障佛法身，不識如來果位中十力、四無所畏、十八不共法等功德，欲證如來功德，須斷此煩惱。所謂『斷一分無明，證一分法身』。無明分分斷，諸佛法身分分證，直至破盡為止。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，欲斷三惑煩惱，須悟諸法寂滅之理。法華經云：『諸法從本來，常自寂滅相，諸法寂滅相，不可以言宣。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，若有男子女人，聞是佛名，一心至誠瞻禮，直至能禮所禮性空寂，頓悟諸法寂滅之理；然後從理起修，任運斷除煩惱，讚歎諸法本性空寂，成就清淨梵行。此人於賢劫為大梵王，請千佛轉大法輪，為佛授最上之記。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去有佛出世。號毘婆尸佛。若有男子女人。聞是佛名。永不墮惡道。常生人天。受勝妙樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊啊！過去有佛出現世間，其名號曰毘婆尸。我曾經親近，此佛功德我是知道的。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    梵語「毘婆尸」，又名維衛，此云勝觀。佛法要觀心，心字三點，第一點是空——一切法入心，無不皆空。空故心能藏一切法，若一法不空，則為心作礙；因空故，法法入心時，法不礙心，心不礙法。所以第一要修空觀，諸法空時，此心亦空。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    第二點是假觀——法法從緣而生，法法如幻如化。世出世間法，無一法不是幻。古人云『生死、涅槃等空花』，生死是幻，菩薩入生死，而不被生死所礙；涅槃是幻化，菩薩證涅槃，而不住涅槃。不住涅槃，有大悲；不住生死，有大智，菩薩悲、智雙運，自利利他，皆由知一切法如幻故。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    第三點是中觀——不落二邊。法法不生不滅、不常不斷、不一不異、不來不去，便證諸法的真實相，而得一切種智，成就如來果地實德。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此空、假、中三觀，如天王三目，伊字三點，不縱不橫、不並不別；非一非三，而一而三，三一圓融，微妙難思，故名勝觀如來。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，若男子女人聞是佛名，了達一心具三觀，三觀齊修，便證一境三諦之理。理觀和合，能生一切善法，能斷一切罪苦。罪滅福生，永不墮惡道，常生人天受勝妙樂了。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去。無量無數恆河沙劫。有佛出世。號寶勝如來。若有男子女人。聞是佛名。畢竟不墮惡道。常在天上。受勝妙樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩白佛言：「世尊，過去無量無數恆河沙劫，有佛出世，號寶勝如來，我也曾經親近供養過的。」佛號寶勝者，非世間之寶，乃出世間之寶。出世之寶，義含四德：常德、樂德、我德、淨德。具此四德，既不漏落生死，也不漏落涅槃。兩邊不漏落故，故以成就真常、真樂、真我、真淨，離世間凡夫之四倒，又離出世二乘四倒，超世出世間，故名寶勝。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    若有男子女人，聞是寶勝佛名而生勝解，慧解現前，從解起行，凡有所作，超世出世，直入中道第一義諦，妙契真如。所以此人，畢竟不墮惡道，常在天上受第一義天之妙樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    光明經流水品：十千魚，得聞寶勝之名，尚盡生忉利，況男女聞名，寧有不得勝妙樂者。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去。有佛出世。號寶相如來。若有男子女人。聞是佛名。生恭敬心。是人不久得阿羅漢果。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「過去有佛出世，號寶相如來，吾也曾經親近供養過的。」此佛名寶相者，智者大師曰：『實相尊貴，故名寶相。』寶相者，諸法實相也。金剛經云：『若復有人，得聞是經，信心清淨，即生實相。』又云：『是實相者，即是非相，是故如來，說名實相。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    無量義經云：『無相不相，是名實相。』以依實相，出生二法、三道、四果。無相者，無生死相；不相者，不涅槃相。二法者，頓、漸二法也。三道，即三乘。四果者，乃聲聞、緣覺、菩薩、佛。四聖果既然從實相出生，則若有男子女人，聞是佛名而生慧解，深悟實相，起恭敬心時，枝末煩惱先行脫落，是人不久得阿羅漢果無疑。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去無量阿僧祇劫。有佛出世。號袈裟幢如來。若有男子女人。聞是佛名者。超一百大劫生死之罪。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊，過去無量阿僧祇劫，有佛出現世間，其佛名號袈裟幢如來，我當時也曾親近供養。」其佛號袈裟幢者，袈裟是三世如來寶幢之相。著袈裟時，生寶幢想，一切外魔不能壞，一切外怨不敢侵。此人持如來戒，身心清淨，諸惡不起，眾善齊修，自淨其意，不染塵勞，隨佛出家，被如來三頂之衣——一安陀會，此云五衣，作務時穿；二鬱多羅僧，此云七衣，入眾時穿；三僧伽黎，此云大衣，說法時穿。昔日堅誓師子，敬袈裟而不害獵人，百劫不墮惡道。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，若有男子女人聞是佛名，生寶幢想，恭敬三世諸佛，此人以敬三世佛故，即能超一百大劫生死之罪。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去。有佛出世。號大通山王如來。若有男子女人。聞是佛名者。是人得遇恆河沙佛。廣為說法。必成菩提。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩又白佛言：「世尊，過去又有佛出現世間，其佛名號大通山王如來，此佛我曾經親近供養，此佛功德，我是知道的。」大通山王佛，「大通」是般若，「山王」是佛德。若人修行證法身時，即具般若之智，通達一切法而到諸法之彼岸，故名大通。又見法身時，具常、樂、我、淨四德，猶如須彌山王，四寶所成，故名山王。大通者，般若佛因也。山王者，四德佛果也。佛因賅果海，果海徹佛因，所以修行證法身時，不但能修般若之佛因，又能證四德之佛果。若男子女人聞是佛名，聞名生解，慧解現前，證自法身，即具大通般若之智，所以得遇恆河沙佛，廣為說法。又證法身時，具如來山王功德之果，所以必成菩提。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      又於過去。有淨月佛。山王佛。智勝佛。淨名王佛。智成就佛。無上佛。妙聲佛。滿月佛。月面佛。有如是等不可說佛。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    淨月佛：佛真法身，猶如虛空，應物現形；如水中月，月在水而不染水，佛在世而不染塵，故名。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    山王佛：華聚菩薩云：『世尊金色如金山，猶如日光照世間。能拔一切諸苦惱，我今稽首大法王。』佛功德巍巍，猶如須彌山王，故名。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    智勝佛：聲聞、緣覺、菩薩中，以佛智最勝故。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    淨名王佛：淨是體，名是用，從體起用，於一切法得自在故。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    智成就佛：一切種智成就，故名。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    無上佛：菩薩有所斷，名有上士；佛無所斷，故名無上士。又法無上，涅槃是；人無上，佛陀是。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    妙聲佛：法華經云：『聞佛柔軟音，深遠甚微妙；演暢清淨法，我心大歡喜。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    滿月佛：佛功圓德滿，如十五夜月——月圓光滿。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    月面佛：佛面猶如淨滿月，亦如千日放光明，圓光普照於十方，喜捨慈悲皆具足。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      世尊。現在未來。一切眾生。若天若人。若男若女。但念得一佛名號。功德無量。何況多名。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊啊！如是等不可說佛，我皆曾經親近供養、承事。若人承事十方無數諸佛，盡行諸佛無量道法，於佛菩提方可希冀。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，現在、未來一切眾生，若天、若人、若男、若女，皆可以求佛功德。佛功德在名號中，每一佛名，其名下德相周遍法界，而且一德含一切德，故云念一佛名，功德無量。此乃狹義，屬根本智；若論廣義，須要一一承事十方諸佛、廣學諸佛無量道法、念無量佛名，會其名所含之義、到十方世界參學、學無量世界種種法門，然後一一貫通，如梵王網羅幢，彼此互入互攝，重重重重，無盡無盡，森羅萬象，一法印之，才是到家時節，屬差別智。十輪經云：『若念一佛，則見一佛；若念多佛，則見多佛。若念小身佛，則見小身佛；若念大身佛，則見大身佛；若念無量身，則見無量身佛。』其功德，何只無量，而且圓融。此乃地藏菩薩，教化盡性之談。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是眾生等。生時死時。自得大利。終不墮惡道。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「是眾生等」，指念佛眾生。念一佛也可，念多佛也可。念到得益時，生則在世間上，成就種種功德，利益人天；死則即見十方諸佛，隨願往生十方淨土，親近十方諸佛，廣學法門。唯其生時念佛有把握，才能死時念佛有把握。生時、死時，皆能念佛，是真念佛，此人終不墮惡道。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若有臨命終人。家中眷屬。乃至一人。為是病人高聲念一佛名。是命終人。除五無間罪。餘業報等。悉得消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來自念，仗自力念佛；死時聞人念佛，仗他力念佛。自力也可，他力也可，總有功德。所以臨命終，其家中眷屬，多人乃至一人，為病人將近死時，高聲念一佛名，歷其耳根。臨終時其心猛利，一聞佛名，執持不放，全副精神在一佛名上，念念不捨，承此佛力（除開五無間罪，暫時不講），其餘業障、報障，悉皆消滅，如湯消冰，如明破暗，破盡無餘。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是五無間罪。雖至極重。動經億劫。了不得出。承斯臨命終時。他人為其稱念佛名。於是罪中。亦漸消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    五無間罪，罪之極者也；佛功德力，力之極者也。以極大佛力，能消極大罪業，但要漸漸消除。因此人業力甚大，他人為其稱念，將佛名善根，種其八識田中，要等種子漸漸栽培、漸漸萌芽、漸漸增長，方能消滅極大之罪。昔日法照大師親到五台，在竹林寺見文殊在西，普賢在東，為眾說法。照作禮問：『末代凡夫，智識淺薄，佛性心地，無由顯現，未審修何法門，最為其要？』文殊曰：『諸修行門，無如念佛。我因念佛故，得一切種智。』又問：『當念何佛？』文殊曰：『此世界西，有阿彌陀，願力難思，汝當繫念；念無間斷，命終決定往生。』說已，為照摩頂而退。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      何況眾生。自稱自念。獲福無量。滅無量罪。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    他人代念，尚有如是之力，何況自念，分分己獲，功德更大。罪滅福生，福生罪滅，獲無量福，滅無量罪耳！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US">
    </span>
   </p>
  </div>
  <!-- Begin of Hotrank Counter - DO NOT MODIFY -->
  <script language="JavaScript" src="">
  </script>
  <!--
---- End of Hotrank Counter - DO NOT MODIFY -->
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
