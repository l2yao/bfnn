<html>
 <head>
  <meta content="text/html; charset=utf-8" http-equiv="Content-Type"/>
  <title>
   地藏本願經講記（見聞利益品第十二）
  </title>
  <style>
   <!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
  </style>
  <link href="book.css" rel="stylesheet"/>
 </head>
 <body background="textbackground.jpg" bgcolor="#ffffff" class="Normal" lang="ZH-TW">
  <div class="book" style="layout-grid:18.0pt">
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:標楷體;color:#FF6600">
      地藏本願經講記
     </span>
    </b>
   </p>
   <p align="center" class="MsoPlainText" style="text-align:center;">
    <b>
     <span style="font-size:36.0pt;font-family:
標楷體;color:#FF6600">
      （見聞利益品第十二）
     </span>
    </b>
   </p>
   <p align="center" class="MsoPlainText" style="text-align:center;">
   </p>
   <p align="center" class="MsoPlainText" style="text-align:center;">
    <span style="color:#003300">
     唐于闐國三藏沙門實叉難陀譯
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span style="color:#003300">
     聖一老法師述
    </span>
   </p>
   <p align="center" class="MsoPlainText" style="text-align:center;line-height:15.0pt">
    <span lang="EN-US" style='font-family:"Times New Roman";color:#003300'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span style="color:#333399">
     見聞利益品第十二
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏經十三品，此第十二品。佛、法二寶已講完，且地神發願擁護學佛修法者。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此品是僧寶，梵語僧伽耶，此云和合眾。佛、法二寶和合，出生無量功德，是名僧寶。此品談僧寶具無量功德，利益眾生，若見若聞，皆得利益。僧寶指地藏菩薩，故名見聞利益品。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      爾時世尊從頂門上。放百千萬億大毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛寶屬覺，覺則諸法現前；法寶屬理，解理生智便是佛。非佛無以覺法；非得法無以成佛。佛、法不能相離，所以佛、法和合，出生無量功德，名曰僧寶。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    當爾之時，世尊從頂門上——佛頂最上，更無有上；表佛、法和合，出生功德，此功德最上，更無有上。「放」者，出生也。百千萬億大毫相光，表佛、法和合，出生無量功德，一一功德，皆具法身德，故名大；一一功德具解脫德，故名毫相；一一功德，皆具般若德，故名光。如是大亳相光，即三德秘藏。佛、法和合，出生無量三德秘藏，以讚揚地藏菩薩僧寶功德，見者聞者，獲大利益。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      所謂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指法之辭。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      白毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指布施。白是諸色之本，布施是諸法之本，內捨慳貪，外利眾生，能到彼岸，具解脫、般若二德，故名白毫相光。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大白毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    三檀等施，三輪體空，見布施實相，具三德秘藏，故名大白毫。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      瑞毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    瑞者，吉祥也。持戒清淨，惡止善生，一切吉祥。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大瑞毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指見尸羅實相，具三聚淨戒，故名大。華嚴經云：『戒為無上菩提本，是故具足持淨戒。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      玉毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指忍辱。忍則諸惡不生，煩惱不起，如白玉無瑕
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大玉毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指無生法忍。見忍辱實相，具無量功德。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      紫毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指精進勇猛，修行一切善法。精而不雜惡法，進而不退善法。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大紫毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指身心兩忘，不見有精進相。離妄名精，悟理名進，故名大。法句經云：『若起精進心，是妄非精進，若然心不起，精進無有涯。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      青毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指禪定。青屬東，東方是群動之首，動中有不動，是定亦然。對境心不動，是名定。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大青毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指佛定。『那伽常在定，無有不定時』，即首楞嚴定。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      碧毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指般若——能空一切相，破一切執，成一切智，到涅槃之彼岸；如碧玉，一切玉中，最貴者。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大碧毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span lang="EN-US" style='font-family:"Times New Roman";color:teal'>
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    指出世般若。般若為前導，導一切法到彼岸，周遍法界，無一法不是佛法。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      紅毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指方便。能令眾生祛黏解縛、斷惑證真，如紅光照大千。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大紅毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指一乘方便。能令三乘人，開權顯實；所謂『開方便門，示真實相』。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      綠毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指願。發願入生死，度苦厄，是艱難之事；如綠葉蔭覆群生。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大綠毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    大願度生成佛。我不入地獄，誰入地獄！發僧那於始心，終大悲而付難。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      金毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指力。以神力度人，離苦得樂，如金寶。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大金毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指佛十力。具足度眾生之力。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      慶雲毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指智度。佛法大海，惟智能度；如慶法雲，覆生死海。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大慶雲毫相光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指一切種智。慶法界雲，蔭涅槃海。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      千輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指慈。能與世間種種之樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大千輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指無緣大慈。與法界眾生出世之樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      寶輪毫光
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指悲。能拔世間種種之苦。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大寶輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指同體大悲。能拔分段、變易二生死苦。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      日輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指喜。隨喜別人種種功德，如日光照大地——萬物溫暖。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大日輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指大喜。眾生先成佛，我則大喜矣！如地藏，『眾生度盡，方證菩提』；如阿難，『如一眾生未成佛，終不於此取泥洹』。如大日輪，普照萬物，悉皆果熟。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      月輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指捨。怨親俱捨，心月清涼。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大月輪毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指大捨。所有一切功德，捨與一切有情。如大月輪，普照大地，皆得清涼。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      宮殿毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指三乘菩提，如登法王之殿。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大宮殿毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指一乘菩提——我為法王，於法自在。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      海雲毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指三乘涅槃，覆生死海。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      大海雲毫光。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    指大般涅槃，覆法界海。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      於頂門上。放如是等毫相光已。出微妙音。告諸大眾。天龍八部。人非人等。聽吾今日於忉利天宮。稱揚讚歎地藏菩薩。於人天中。利益等事。不思議事。超聖因事。證十地事。畢竟不退阿耨多羅三藐三菩提事。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊在天宮上，最初含笑、放種種光明雲、出微妙音，讚歎眾生本具之性德。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    現在世尊，從頂門上放百千萬億大毫相光、出微妙音，是讚歎眾生的修德。菩薩從性起修，修德有功，性德顯現，自性出生無量功德，能利益無量眾生。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    前者性德，眾生本具不假修成。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    後者修德，須仗佛力、法力，見佛聞法，佛、法和合，事理圓融，方能出生無量稱性功德，充滿法界，利益有情。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    所以如來，從頂門上放如是等毫相光已，又出微妙音，告諸在會大眾、天龍八部、人非人等，聽吾今日於忉利天宮，稱揚讚歎地藏菩薩，修成如是等功德，利益人天之事；乃「不思議事」——指地藏菩薩具不思議神力，分身十方，拔三途苦，與人天樂事。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「超聖因事」，指地藏菩薩具不思議智力，說種種法，能度三界眾生，離生死苦，得涅槃樂事。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「證十地事」，指地藏菩薩，自證十地，又能化他證十地事。「畢竟不退阿耨多羅三藐三菩提事」，指地藏菩薩願力，能助眾生不退轉無上菩提，畢竟成佛事。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      說是語時。會中，有一菩薩摩訶薩。名觀世音。從座而起。胡跪合掌白佛言。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    天宮法會，唯觀世音菩薩與地藏菩薩德業相齊，所以觀世音菩薩出來問法。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「觀音」是南海普陀觀世音，是大悲救苦觀世音，與地藏願力相同。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      世尊。是地藏菩薩摩訶薩具大慈悲。憐愍罪苦眾生。於千萬億世界。化千萬億身。所有功德。及不思議威神之力。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    世尊，地藏大菩薩，具大慈悲心、大願力，憐愍造罪受苦眾生。在千萬億世界，化千萬億身，所有度生利他功德，及不思議神力，救苦之事。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      我聞世尊。與十方無量諸佛。異口同音。讚歎地藏菩薩云。正使過去現在未來諸佛。說其功德。猶不能盡。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    讚莫能窮之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    觀音菩薩在忉利天宮，聞世尊與十方無量諸佛，異口同音，同時讚歎地藏菩薩。佛佛道同，一佛讚時，佛佛同讚。如阿彌陀經：『十方諸佛，出廣長舌，遍覆三千大千世界
    <span lang="EN-US">
     ...，稱讚不可思議功德，一切諸佛所護念經』無異。
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    觀音又言：正使過去佛、現在十方佛、未來諸佛，盡說地藏利生功德，猶不能盡。利生功德，猶如湧泉，滔滔不絕，如何能用言語說得盡！可知地藏從性起修，行山高逾須彌，願海深過溟壑；況智慧神通，皆不思議，周遍法界，妙用無方，奚能以言說稱量哉！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      向者又蒙世尊普告大眾。欲稱揚地藏利益等事。唯願世尊。為現在未來。一切眾生。稱揚地藏不思議事。令天龍八部。瞻禮獲福。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    剛才又見世尊，從頂門上放種種大毫相光，預備又稱揚地藏菩薩利益人天等事。唯願世尊，為現在未來一切眾生，稱揚地藏不思議神力，如何利益人天之事。對眾宣揚，令天龍八部，瞻禮地藏，皆獲福利。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      佛告觀世音菩薩。汝於娑婆世界。有大因緣。若天。若龍。若男。若女。若神。若鬼。乃至六道罪苦眾生。聞汝名者。見汝形者。戀慕汝者。讚歎汝者。是諸眾生。於無上道。必不退轉。常生人天。具受妙樂。因果將熟。遇佛授記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    讚觀音利生之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛告觀世音菩薩：「汝常遊化娑婆，所以汝與娑婆世界的眾生，有大因緣。若天趣、若龍趣、若男、若女、若神道、若鬼道，乃至六道罪苦眾生，聞汝名而稱觀音聖號者；見汝形而禮拜觀音聖像者；戀慕汝而心心憶念觀音功德者；讚歎汝而受持讀誦觀自在章、耳根圓通章、普門品，為人演說者。如是等輩，向汝種善根，跟汝學習，仗汝神力，於無上道必不退轉。初則菩提心不退，次則菩提行不退，三則菩提念不退，心心流入薩婆若海，世世常生人天不墮惡道。在人天道，修諸善法，具受微妙法樂，直至因圓果熟，遇佛出世，均受當來成佛之記。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      汝今具大慈悲。憐愍眾生。及天龍八部。聽吾宣說。地藏菩薩。不思議利益之事。汝當諦聽。吾今說之。觀世音言。唯然世尊。願樂欲聞。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    許說之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      佛告觀世音菩薩。未來現在諸世界中。有天人受天福盡。有五衰相現。或有墮於惡道之者。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    先救天苦之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛告觀世音：「未來現在，所有世界中，有天人享受天福，不知不覺天福享盡，當時五衰相現——一者頭上花萎，二者不樂本座，三腋下汗出，四衣服蒙垢，五天女捨離——不久命終，隨業受報，應墮三惡道者。」若不求救，決墮無疑。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      如是天人。若男若女。當現相時。或見地藏菩薩形像。或聞地藏菩薩名。一瞻一禮。是諸天人。轉增天福。受大快樂。永不墮三惡道報。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    獲救之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如是天人，若男（天子）、若女（天女）——指欲界六天，皆有男女——當五衰相現時，還可以救。怎麼救呢？只要見地藏菩薩像，至誠歸依地藏菩薩；或聞地藏名號，一心稱名懺悔宿世罪業；仰仗地藏神力，宿業消除，霎時罪滅福增——增加天福、再續天壽、復享天樂。罪業消除，故永不墮三惡道受報。娑婆百億帝釋，有一帝釋，五衰相現，尋詣佛所，求哀請救，佛為說法，便得見諦；衰相一時皆滅，重獲天福，歡喜踴躍，以愛語伽陀讚佛：『大仙應當知，我即於此座，還得天壽命，唯願尊憶持。』
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      何況見聞菩薩。以諸香華。衣服飲食。寶貝瓔珞。布施供養。所獲功德福利。無量無邊。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來歸依稱名，尚增天福永不墮惡道，何況見聞菩薩以後，日日香花供養、衣服飲食奉獻、寶貝瓔珞布施，至誠供養；物供養、身供養、心供養、如法修行供養。仗菩薩神力、願力，及自供養力，所獲功德福利，現在未來無量無邊了。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音。若未來現在諸世界中。六道眾生。臨命終時。得聞地藏菩薩名。一聲歷耳根者。是諸眾生。永不歷三惡道苦。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以救天苦之次，觀世音，若未來現在一切世界中，所有六道眾生，其臨命終時，若得聞地藏菩薩功德洪名，一聲功德洪名，歷歷然入其人耳根。耳聞心知，心知方能耳聞，其人心內有菩薩名號，便有菩薩功德神力；仗菩薩功德神力，將其心內，所有業障種子，如湯銷冰、如明破暗，破盡無餘。此人永生不造業，不再歷三惡道受苦。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃地藏僧寶神力，從佛、法兩寶和合而生。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      何況臨命終時。父母眷屬。將是命終人。舍宅財物。寶貝衣服。塑畫地藏形像。或使病人。未終之時。眼耳見聞。知道眷屬。將舍宅寶貝等。為其自身塑畫地藏菩薩形像。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上以聞名，尚有如是功德，何況塑像功德呢！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    臨命終時，最好父母眷屬，將命終人的舍宅、財物、寶貝、衣服，盡行布施；捨與塑畫地藏形像，留存世間，受人供養，其功德更大。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    更使病人未終之時，其眼能見、其耳能聞，知道眷屬，將自己舍宅、寶貝等物，為其自身塑畫地藏菩薩形像。則病人心內，八識田中，自然有塑畫菩薩善根種子，此種子漸漸增長時，其威力不可思議。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人若是業報。合受重病者。承斯功德。尋即除愈。壽命增益。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是人未合即死，而是業報合受重病者，承斯塑畫地藏僧寶功德之力，尋即病障消除，速得痊癒，而且增益壽命，長壽在世，修諸善法。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人若是業報命盡。應有一切罪障業障。合墮惡趣者。承斯功德。命終之後。即生人天。受勝妙樂。一切罪障。悉皆消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是人若是業報，今生福盡命盡，不可再住世間，應該捨壽。即承斯塑畫地藏功德力，所有一切罪障、十惡業障，合墮三惡趣者，一律消除，剩盡無餘。命終之後，又承斯塑畫功德，即生人天二道，善根增長，常修善業，受人間、天道勝妙之樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音菩薩。若未來世。有男子女人。或乳哺時。或三歲五歲十歲以下。亡失父母。乃及亡失兄弟姊妹。是人年既長大。思憶父母。及諸眷屬。不知落在何趣。生何世界。生何天中。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以病苦之次，觀世音，若未來世，有男子女人，或乳哺時——嬰兒在襁褓時，須飲母乳，有的飲三年。所謂『三年哺乳，十月懷胎，母恩也。』能不回憶。三歲、五歲、十歲以下，亡失父母或祖母，乃至亡失兄弟姊妹同胞之親，是人年既長大，念此身之所從來，無不憶念生身父母，及憶想同胞兄弟姊妹。如是親眷別後，到底其識神落在何趣？（指六趣。）生何世界？（近指各國，遠指十方世界。）生何天中？（指六欲天。）
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人若能塑畫地藏菩薩形像。乃至聞名。一瞻一禮。一日至七日。莫退初心。聞名見形。瞻禮供養。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    欲知亡眷，落在何趣，令自心安，唯一辦法，塑地藏像，一瞻一禮；念地藏名，七日不退初心。如是聞名、見形、瞻禮、供養，七日一心、一心七日，打成一片，至誠所至，玉石為開，無不感應。故以七日為期，如是七日又七日，直到感應為止。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人眷屬。假因業故。墮惡趣者。計當劫數。承斯男女。兄弟姊妹。塑畫地藏形像。瞻禮功德。尋即解脫。生人天中。受勝妙樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃眷屬蒙益之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    若能七日聞名、見形、瞻禮、供養不退初心，亡者眷屬，假如因宿業而墮惡趣者，計劫受報，仰承陽間男女為父母、兄為弟、姊為妹，塑畫地藏形像，及瞻禮功德，尋即解脫惡趣之報，生人天中，受殊勝微妙之樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人眷屬。如有福力。已生人天。受勝妙樂者。即承斯功德。轉增聖因。受無量樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    所謂「福不唐捐」。是眷屬自己已有福力，生人天受殊勝妙樂者，即承此間男女代其塑地藏像，瞻禮功德，從人天勝福轉增為三乘聖因，乃至畢生死苦，其福不盡，故云「受無量樂」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人更能三七日中。一心瞻禮地藏形像。念其名字。滿於萬遍。當得菩薩現無邊身。具告是人。眷屬生界。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來冥益，未能親見亡眷生處，欲得顯益，須要更進一步。三七日中，一心恭敬、瞻禮地藏，至誠念菩薩名號，念到萬罪消除，萬福駢集，此時感應道交，見菩薩現無邊身，遍滿虛空——虛空即法身，法身無相，能現一切相；法身無聲，出大音聲，具告是人眷屬生界。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      或於夢中。菩薩現大神力。親領是人。於諸世界。見諸眷屬。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span lang="EN-US" style='font-family:"Times New Roman";color:teal'>
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    凡夫有漏不能入三摩地，親見眷屬生趣，唯有在夢中，菩薩現大神力，親領行人神識，到諸世界，與亡者眷屬會面相見。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      更能每日念菩薩名千遍。至於千日。是人當得菩薩遣所在土地鬼神。終身衛護。現世衣食豐溢。無諸疾苦。乃至橫事不入其門。何況及身。是人畢竟得菩薩摩頂授記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃菩薩度生成佛之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來禮念功德回向先人，未嘗為己事打算。除利亡者之外，更應為自己生死設想，求今生見諦。每日至誠念菩薩名千遍，至於千日，實行修稱念法門，念念相續、念念無間，念成一片，念到一心不亂。又仰仗菩薩神力外助，己力、他力和合，菩提種子容易萌芽，善根容易增長。堪稱佛子，成就法器。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此時菩薩觀汝善根成熟，有進無退，是佛門的棟樑，即遣所在土地神、宅神、地方勢力鬼終身衛護，令汝一生衣服豐足，無諸疾苦。乃至世間橫禍、災難，亦不入汝門，何況及身。既無外患，又得菩薩護念，自己精進，終有一日，蒙菩薩摩頂，授當來聖果之記。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音菩薩。若未來世。有善男子善女人。欲發廣大慈心。救度一切眾生者。欲修無上菩提者。欲出離三界者。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    地藏菩薩是大願王能滿一切願。因能滿眾生之願，所以名大願王。復以禮念之次，「觀世音菩薩，若未來世，有善男子、善女人欲修行者」。修行全憑願力，所以發願要緊。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （一）欲發廣大慈心。以無緣慈，遍緣法界有情，發願救度一切眾生離種種苦。眾生苦盡那時休？四弘誓願，屬眾生無邊誓願度之願。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （二）欲修無上菩提，則一切不管，萬緣放下，不著有無，凡聖情忘，勇猛精進，直趣菩提。如古人云：『修行須是鐵漢，著手心頭便判，一切是非不管，直趣無上菩提。』四弘誓願，屬佛道無上誓願成之願。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （三）欲度自己出離三界，早日解脫生死，破除九十八使見思二惑。四弘誓願中，屬煩惱無盡誓願斷之願。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是諸人等。見地藏形像。及聞名者。至心歸依。或以香華衣服。寶貝飲食。供養瞻禮。是善男女等。所願速成。永無障礙。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來三願皆美，但做事要有步驟。欲得成就，須假外緣，如萬物生長，必假日光之緣；欲度大海，必仗舟航之力。佛種從緣起，但因無緣，難得成就。今日很好，得遇地藏願王，願力最大，能滿眾生之願，為我助緣。所以我們要至心歸依地藏菩薩，三寶中屬歸依僧寶。歸依之後，時時以香華、衣服、寶貝、飲食供養，表我敬意。還要一瞻一禮，如菩薩在我目前，我在菩薩前，彼此言行不遠，炙手可親，感菩薩神力功德流入我心。仰仗菩薩功德神力，自然所願速成，永無一切業障阻礙。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    宋空觀寺，釋定法同僧俊歸依地藏菩薩。每月十齋日，模畫地藏像，禮拜供養，祈請菩薩應現。滿三年，有小沙門投宿寺廊間，定法聞之，出敬問訊。說一兩言，忽然不見。人異之，問定法曰：『沙門何言？』沙門言：『妙願已圓，意氣何短？』聞者皆云：『汝求見地藏，不念出要，故菩薩言，意氣何短。』定即發菩提心，欣求無上道果。感夢云：『前沙門者，是地藏菩薩也。汝求見我，不發菩提心，是故覺悟汝。汝模畫我像多，永不墮三惡道，捨壽生兜率天，慈尊下生日，得授佛記。我隨順汝，如影隨形，如水隨器。』寤後感淚如雨。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    觀此文，地藏菩薩隨逐修行人，如影隨形，我們豈可不仰仗菩薩力，而單靠自力與生死魔軍作戰耶！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音。若未來世。有善男子善女人。欲求現在未來百千萬億等願。百千萬億等事。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以發心之次，「觀世音，若未來世，有善男子、善女人知一切唯心造，心包萬法，為自利、利他之故，而求世出世間萬億等願，成就將來萬億等事。」如阿彌陀佛，昔日在世自在王佛前發四十八願，而成就今日極樂世界莊嚴等事。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    現在屬因，未來屬果。因中有眾多善願，果中就有眾多善事；因必有果，果不離因。故云「現在未來百千萬億等願，百千萬億等事」。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      但當歸依瞻禮。供養讚歎。地藏菩薩形像。如是所願所求。悉皆成就。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    好事多磨，善事難成。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    唯有一心歸依地藏，瞻禮地藏，種種供養，稱揚讚歎，在地藏菩薩像前，至誠發願，仰仗願王之力，則所願所求悉皆成就。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    宋千福寺內，東北角有地藏聖像，高一尺六寸，不知誰作，出何時代，惟相傳，靈異甚著，投宿禮懺，必獲感通。時一居士，年三十七，都無一齒，尋到像前，斷食祈請。夜半感夢，像來摩頂，遍體輕安。既寤，則生三十八齒。見聞靈異者，模畫設禮，皆得感通，不能盡記。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復願地藏菩薩。具大慈悲。永擁護我。是人於睡夢中。即得菩薩摩頂授記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    菩薩願王，能滿眾生之願。恐未來之事，誰人肯信，故菩薩於睡夢中，預為先告，摩頂授記。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如法華經四安樂行品：有人受持法華經，即在夢中，見己修菩薩行，供養諸佛，蒙佛與記。乃至出家成道、轉法輪、入涅槃，未來妙事一切在夢中顯現。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音菩薩。若未來世。善男子善女人。於大乘經典。深生珍重。發不思議心。欲讀欲誦。縱遇明師。教視令熟。旋得旋忘。動經年月。不能讀誦。是善男子等。有宿業障。未得消除。故於大乘經典。無讀誦性。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    若未來世，善男子、善女人有好學心，對於大乘經典深生珍重。大乘經典，超世出世，其理甚深，故發不思議之心，才能解不思議之經。凡學誦經者，眼看、口讀、心惟，或誦其文，思惟其義，隨文入觀，此乃讀誦之法。倘遇「高明之師，仰仗師力，教視令熟，而旋得旋忘，經年歷月，不能讀誦者。是善男子等，有宿業障，未得消除，故於大乘經典，無讀誦之性」。宿業有二：一者吝法。有人問法，識而不教，吝而不與，因此有業。如五台山法雲比丘是也。二者障人說法、障人學經、障人讀誦，失智慧種。來生窒礙，故於大乘無讀誦性。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      如是之人。聞地藏菩薩名。見地藏菩薩像。具以本心。恭敬陳白。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    以地藏之名，從智慧而生；大士之像，由功德而立。故應稱名、禮像，恭敬陳白本心；由恭敬故，引發慧性。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      更以香華。衣服。飲食。一切玩具。供養菩薩。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    昔日障他獲罪，今日供養贖罪。「香華」表發菩提心，「衣服」表寂滅忍，「飲食」表增長慧命，「玩具」表遊戲神通，以此至誠供養希贖前過。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      以淨水一盞。經一日一夜。安菩薩前。然後合掌請服。迴首向南。臨入口時。至心鄭重。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    「淨水」表八功德水自天真，能洗宿世業垢；「一盞」表制心一處；「經一日一夜」，表癡滅慧生；「安菩薩前」，求三昧力加持，然後合掌恭敬請服。「迴首向南」，不忘本尊地藏大士居此土之南。臨入口時，至誠無妄，鄭重祈求。諺云：「八十公公入屋堂，真誠不是小兒戲。」此之謂也。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      服水既畢。慎五辛。酒肉。邪淫。妄語。及諸殺害。一七日或三七日。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    戒慎之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    上來供養如服藥，此處忌犯如戒口，能療宿障之病。楞伽經云：「一切肉與蔥，及諸韭蒜等，種種放逸酒，修行常遠離。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    梵網經云：「慎五辛，大蒜、茖蔥、慈蔥、蘭蔥、興渠。」酒為過患源，淫為生死本，肉傷慈悲心，酒斷智慧種，妄語心不實，殺害傷生命。佛法只有度生，無殺生之理。如是統統戒除，因戒生定，因定發慧。一七乃至三七日，亦不過剋期感應，非得後不戒也。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是善男子善女人。於睡夢中。具見地藏菩薩現無邊身。於是人處。授灌頂水。其人夢覺。即獲聰明。應是經典。一歷耳根。即當永記。更不忘失一句一偈。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    發慧之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是善男子、善女人依法修持，精誠所致，感於睡夢中，具足照見地藏菩薩現無邊身，法身也——法身清淨，猶如虛空，無有邊際，故名無邊身。既見無邊身，則自心清淨，宿業消除，蒙菩薩親手以三昧水灌頂門，則得真智慧水矣。其人從夢醒來，即獲聰明，「應是一切經典，一歷耳根，即當永記」，獲聞持陀羅尼。「更不忘失一句一偈」，又獲憶念陀羅尼耳。一念祈求，三障俱轉。變愚癡而成聰明，煩惱障轉矣！得見無邊身，業障轉矣！耳聰眼明，永記不忘，報障轉矣！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音菩薩。若未來世有諸人等。衣食不足。求者乖願。或多病疾。或多凶衰。家宅不安。眷屬分散。或諸橫事。多來忤身。睡夢之間。多有驚怖。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    貧窮眾苦之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以求慧之次，應求福。無福之人，眾禍齊至，眾苦逼迫，生不如死。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    觀世音，若未來世，多有諸人，衣食缺乏——衣不蔽體，食不充饑，擬來求謀，無一遂意；又多疾病終年纏繞；每見凶衰，時時降臨；家宅多事，吵鬧不安；眷屬不和，支離分散；或橫禍事，多來忤身；睡召惡夢，神魂驚怖。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      如是人等。聞地藏名。見地藏形。至心恭敬。念滿萬遍。是諸不如意事。漸漸消滅。即得安樂。衣食豐溢。乃至於睡夢中。悉皆安樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    轉禍為福之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如是人等，須醒宿世業報所感，致令今世備受眾苦。今聞地藏菩薩名，應該至誠稱念，而求懺悔；或見地藏形，至心作禮，而求懺悔。恭敬禮念，念到萬罪消除、萬福駢臻，是諸不如意事，漸漸消滅；罪滅福生，即得身心安樂，家宅大小平安，豐衣足食——日安，乃至睡夢亦安。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      復次觀世音菩薩。若未來世。有善男子善女人。或因治生。或因公私。或因生死。或因急事。入山林中。過渡河海。乃及大水。或經險道。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    旅途險難之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    復以轉禍之次，應求出入吉祥，旅途平安。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    觀世音，若未來世，有善男子、善女人，或因治生（出外謀生），或因公私（公事私事，），或因生死（報生告死之事），或因急事（官府、盜賊、水火倉卒之事）。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    如是等事，須跋涉長途、登山涉水、過河渡海、遠涉汪洋、經歷險道。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人先當念地藏菩薩名萬遍。所過土地。鬼神衛護。行住坐臥。永保安樂。乃至逢於虎狼獅子。一切毒害。不能損之。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    出入平安之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    是人既因事出門、旅行，遠涉險路，難免有虞，要先念地藏菩薩功德洪名萬遍，「萬」者足也。念到滿足，故名萬遍，非一萬聲。既念菩薩念到滿足，則感應耳。所過土地、鬼神衛護，行住坐臥永保身心安樂。乃至逢於虎、狼、獅子，各行各路，兩不傷害。菩薩威德、神力加護，旅途平安無難矣！
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      佛告觀世音菩薩。是地藏菩薩。於閻浮提有大因緣。若說於諸眾生。見聞利益等事。百千劫中。說不能盡。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    佛告觀世音菩薩：「是地藏菩薩，在閻浮提與眾生有大因緣，其對眾生見聞利益等事，百千劫中，說不能盡，何況在十方世界，見聞利益之事。」
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是故觀世音。汝以神力流布是經。令娑婆世界眾生。百千萬劫。永受安樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    流布此經之文。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    因是之故，觀世音，地藏菩薩有如是大神力、大願力，利益人天之事，說之不盡；唯願仁者，以大神力流布此經，令娑婆世界眾生，百千萬劫，永受人天之樂，及出世涅槃之樂。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    總結此品。上來所說，則地藏先後利益人天之事，而進入三乘超聖因事，再從三乘進入證十地事，乃至畢竟不退阿耨菩提事。則地藏度人成佛過程，一目了然。其功德巍巍，充滿法界，亙古亙今矣。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      爾時世尊而說偈言。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    此乃重頌之文。何意有重頌：
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （一）隨國土：天竺有散華、貫華之說，此土有序、后、銘。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （二）隨生解：有於散說得解，有於章句得解。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （三）隨樂欲：有樂散說，有樂章句。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    （四）隨利鈍：利者一聞即悟，鈍者再說乃悟。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    因此四義，故有重頌。
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      吾觀地藏威神力。恆河沙劫說難盡。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      見聞瞻禮一念間。利益人天無量事。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若男若女若龍神。報盡應當墮惡道。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      至心歸依大士身。壽命轉增除罪障。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      少失父母恩愛者。未知魂神在何趣。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      兄弟姊妹及諸親。生長以來皆不識。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      或塑或畫大士身。悲戀瞻禮不暫捨。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      三七日中念其名。菩薩當現無邊體。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      示其眷屬所生界。縱墮惡趣尋出離。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若能不退是初心。即獲摩頂受聖記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      欲修無上菩提者。乃至出離三界苦。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是人既發大悲心。先當瞻禮大士像。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      一切諸願速成就。永無業障能遮止。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      有人發心念經典。欲度群迷超彼岸。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      雖立是願不思議。旋讀旋忘多廢失。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      斯人有業障惑故。於大乘經不能記。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      供養地藏以香華。衣服飲食諸玩具。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      以淨水安大士前。一日一夜求服之。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      發殷重心慎五辛。酒肉邪淫及妄語。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      三七日內勿殺害。至心思念大士名。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      即於夢中見無邊。覺來便得利耳根。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      應是經教歷耳聞。千萬生中永不忘。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      以是大士不思議。能使斯人獲此慧。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      貧窮眾生及疾病。家宅凶衰眷屬離。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      睡夢之中悉不安。求者乖違無稱遂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      至心瞻禮地藏像。一切惡事皆消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      至於夢中盡得安。衣食豐饒神鬼護。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      欲入山林及渡海。毒惡禽獸及惡人。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      惡神惡鬼并惡風。一切諸難諸苦惱。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      但當瞻禮及供養。地藏菩薩大士像。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      如是山林大海中。應是諸惡皆消滅。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      觀音至心聽吾說。地藏無盡不思議。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      百千萬劫說不周。廣宣大士如是力。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      地藏名字人若聞。乃至見像瞻禮者。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      香華衣服飲食奉。供養百千受妙樂。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      若能以此迴法界。畢竟成佛超生死。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <b>
     <span style="color:teal">
      是故觀音汝當知。普告恆沙諸國土。
     </span>
    </b>
   </p>
   <p class="MsoPlainText" style="text-indent:24.0pt;line-height:15.0pt">
    <span lang="EN-US" style='font-family:"Times New Roman";'>
    </span>
   </p>
  </div>
  <font color="#FFFFFF" size="2">
   <font color="#FFFFFF" size="2">
    <font color="#FFFFFF" size="2">
     <!-- Begin of Hotrank Counter - DO NOT MODIFY -->
     <script language="JavaScript" src="">
     </script>
     <!--
---- End of Hotrank Counter - DO NOT MODIFY -->
    </font>
   </font>
  </font>
  <a href="http://www.bfnn.org">
   <img border="0" height="30" src="../books/sign.gif" width="300"/>
  </a>
  <!-- Start of StatCounter Code for Default Guide -->
  <script type="text/javascript">
   var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
  </script>
  <noscript>
   <div class="statcounter">
    <a href="http://statcounter.com/shopify/" target="_blank" title="shopify
analytics">
     <img alt="shopify analytics" class="statcounter" src="http://c.statcounter.com/10554251/0/70b7fbe2/1/"/>
    </a>
   </div>
  </noscript>
  <!-- End of StatCounter Code for Default Guide -->
  <a href="http://statcounter.com/p10554251/?guest=1">
  </a>
 </body>
</html>
