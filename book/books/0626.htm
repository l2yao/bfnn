
<html>
<head>
<meta http-equiv=Content-Type content="text/html; charset=Big5">
<title>地藏王菩薩靈感錄</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW link=blue vlink=purple background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>地藏王菩薩靈感錄<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">劉君信佛感應記</a></span></p>
  <p class=MsoPlainText align=center style='text-align:center'><span lang=EN-US><a
href="#a02">嘉義北嶽殿地藏王菩薩靈感事蹟</a></span></p>
  <p class=MsoPlainText align=center style='text-align:center'><span lang=EN-US><a
href="#a03">大病得救</a></span></p>
  <p class=MsoPlainText align=center style='text-align:center'><span lang=EN-US><a
href="#a04">讀地藏菩薩本願經靈感記</a></span></p>
  <p class=MsoPlainText align=center style='text-align:center'><span lang=EN-US><a
href="#a05">唐若蘭女士刻地藏十輪經自述靈感</a></span></p>
  <p class=MsoPlainText align=center style='text-align:center'><span lang=EN-US><a
href="#a06">痺疾感夢勿藥記</a></span></p>
  <p class=MsoPlainText align=center style='text-align:center'><span lang=EN-US><a
href="#a07">刺血繪像靈感</a></span></p>
  <p class=MsoPlainText align=center style='text-align:center'><span lang=EN-US><a
href="#a08">地藏菩薩靈感記</a></span></p>
  <p class=MsoPlainText align=center style='text-align:center'><span lang=EN-US><a
href="#a09">地藏觀音靈感記</a></span></p>
  <p class=MsoPlainText align=center style='text-align:center'><span lang=EN-US><a
href="#a10">地藏菩薩接引節婦生西</a></span></p>
  <p class=MsoPlainText align=center style='text-align:center'><span lang=EN-US><a
href="#a11">南無大願地藏王菩薩</a></span></p>
  <p class=MsoPlainText align=center style='text-align:center'><span lang=EN-US><a
href="#a12">地藏菩薩之威神</a></span></p>
  <p class=MsoPlainText align=center style='text-align:center'><span lang=EN-US><a
href="#a13">地藏菩薩放光記</a></span></p>
  <p class=MsoPlainText align=center style='text-align:center'><span lang=EN-US><a
href="#a14">地藏菩薩聖恩記</a></span></p>
  <p class=MsoPlainText align=center style='text-align:center'><span lang=EN-US><a
href="#a15">地藏菩薩聖威記</a></span></p>
  <p class=MsoPlainText align=center style='text-align:center'><span lang=EN-US><a
href="#a16">地藏菩薩聖德記</a></span></p>
  <p class=MsoPlainText align=center style='text-align:center'><span lang=EN-US><a
href="#a17">地藏菩薩聖恩記</a></span></p>
  <p class=MsoPlainText align=center style='text-align:center'><span lang=EN-US><a
href="#a18">地藏菩薩靈感記</a></span></p>
  <p class=MsoPlainText align=center style='text-align:center'><span lang=EN-US><a
href="#a19">求地藏菩薩得知父姓名</a></span></p>
  <p class=MsoPlainText align=center style='text-align:center'><span lang=EN-US><a
href="#a20">樂清佛教居士林地藏會靈感記述</a></span></p>
  <p class=MsoPlainText align=center style='text-align:center'><span lang=EN-US><a
href="#a21">地藏菩薩靈感記</a></span></p>
  <p class=MsoPlainText align=center style='text-align:center'><span lang=EN-US><a
href="#a22">四十年親歷靈感彙記</a></span></p>
  <p class=MsoPlainText align=center style='text-align:center'><span lang=EN-US><a
href="#a23">地藏菩薩神通力感應錄</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>劉君信佛感應記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>周楊慧卿</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>瑞金同鄉劉君立誠，於我家有世誼。自三十七年來臺，在省立彰化商業職業學校任教，先後七年。四十三年十一月十三日，突患嘔血症，至臺中就醫，因嘔血過多，不省人事，不能言語。我等不知，到十七日探悉往視，則已臨險境。與其夫人及其同事決定開刀，以祈或有萬一希望。但開刀後，胃腸均好，未發現癥結所在；不得已乃將胃可能發生潰瘍之處割去一部份，及可能溢血之靜脈管紮住一端。我等在旁，為念佛菩薩聖號及大悲神咒，祈其安穩。十八日晚，我在家中為之念佛時，彷彿見劉君站立在前。十九日往視，為念佛咒，劉君屢注視我，後伸手縮腳，向我說：「我要起來」。其弟立緣說：此為數日來第一句話。我以為與我昨晚所見相應，私自喜慰。以後常以大悲水飲之，並為搽擦頭額手腳。醫生同時用多種方法為之治療。在此種情況之下，逐漸穩定，大家認為得未曾有之奇蹟。但病根未除，刀創未復，過了七八天，腹部降脹，堅硬如鼓。如是更換醫院，重行開刀，放出之水，萬餘<span
lang=EN-US>CC。醫言此或為肝硬變症，水將續積，腹將續脹，已無力回天，不過遷延時日而已。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>劉君神智清晰，自知危險。對我說：「周伯母，請救我，請接受我這麼一個兒子！」我說：「我們是世交，關係不是尋常的。我天天念佛誦咒，為你回向；你要相信佛法，請佛菩薩保佑你。」他說：「好，請你領導領導」。他對他夫人說：「周伯母的淨水，擦得頂舒服；她一到來，我便覺好過。」「我們決定跟周伯母信佛了！人家怎麼說，一概不管！」又對他弟立緣也說過幾次，並且囑託：「以後你們要幫我注意！」因為他本來信耶教，多所顧忌，現在觀念為之一大轉變了！地藏菩薩本願經說：凡恭敬地藏菩薩並念誦本經者，可消除病苦，增益壽命。適逢靈山寺啟建彌陀佛七，我對劉君及其夫人說：「等佛七圓滿，我定邀請佛友數人，同來念誦地藏經，祈佑平復」。佛七期間，我和甘王淨永，史潘淨凝兩居士，在佛音海中，也常常為他回向。因他的同事建議改服中藥，不能住在醫院，遂由臺中遷回彰化寓所。臨行，我送佛像給他的夫人，要他在寓所布置佛堂，為之禮拜供養。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第二天，即十二月八日早晨，全屋充滿香氣，他說：「怎麼這麼香？這是檀香氣味」。又知道佛像還放在外室案上，催他夫人：「怎麼還不將佛像掛起來？要趕快掛！把十字架拿下來」！懸掛禮拜後，沒有多久，便不會說話，溘然長逝！當時未燒栴檀，但異香仍撲鼻。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>劉君之病，多說不必動大手術。我事前未及貢獻意見，嚴重時，又晨夕參與佛七，未及為念地藏菩薩本願經，不勝遺憾之至！不過劉君初發菩提，一念之誠，轉變觀念，崇信佛法；臨命終時，便栴檀盈室。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>佛菩薩感應道交，攝引超度，威神之力，真不可思議也！我於佛七圓滿後，仍邀甘史兩居士在蓮社為他念誦地藏經，以了卻心願，助延慧命。彰化商職全體師生為開會追悼，外子和我輓以聯云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>既已銳發心音，又復海會佛音，往生自顯栴檀瑞；</p>
  <p class=MsoPlainText style='text-indent:24.0pt;'>雖難繼續身命，尚可綿延慧命，許願終還地藏經！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一念之誠，滿院香迎極樂國；</p>
  <p class=MsoPlainText style='text-indent:24.0pt;'>七年所感，全堂泣黯定軍山！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>為證明至誠信佛，不分畛域，有感斯應，捷於影響；為證明身命有其分限，慧命則可延度。特將劉君信佛法所得感應，約略記之如右。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
'>民國四十四年二月廿一日</p>
  <p class=MsoPlainText align=right style='text-align:right;text-indent:24.0pt;
'>菩提樹第二十八期民國四十四年三月</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>嘉義北嶽殿地藏王菩薩靈感事蹟<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>昔清朝時代，嘉義城內有一花子，姓徐名良泗，為人忠厚，無奈貧無住所，自幼身染駝背不治之病，不能跑路，日時四處求食，夜間宿在市街福德廟內，一日有一婦人負著一孩兒，來至西門街十字路角檳榔攤仔購買檳榔，恍惚間失落五十銀不覺而走。幸良泗路過求乞之際，將銀封拾起包藏，想是買檳榔婦人所失，恐怕別人冒認。默默不語暫且停住，等待遺失者來尋，伺候未幾，聞其婦人與賣檳榔者喧嘩叫鬧，人眾週圍，良泗亦來，意欲探問其因由。大家看良泗來到，大聲細說，喝喝嚇嚇，駝背子汝有什麼方法可排解是否，良泗無答。婦人則曰，為親夫偶犯官法被禁，今天可以交保，因事出緊急，田產變賣不易，本日賣一男兒，始得五十兩銀到縣保釋，順買檳榔敬請衙役，因心亂如麻所致失落之經過情況。良泗聽畢心中暗想其婦人背負一小孩，身中又有懷孕，此銀若無發現，必死人命三條，我良泗今世殘廢不像人，欲望來世不再犯駝背之病症，發出忠實義氣認其所說事實，即將原封銀兩送還，叫她趕快設法辦事為要，全不言起姓名住址，僅圓滿一段落之事而已。再經過幾天良泗節算到農曆七月末日，乃是地藏庵中元宵普度，又來到雲宵厝境求食。是午遇雨，至半夜不停，乃到地藏庵廟三川所在暫宿一夜。舉心動念大地皆知，人有善願，天必從之。是夜深更時分，鄰近聞似有人悲痛叫苦連天不絕之聲，聞者無不戰戰兢兢，早晨開廟門時見花子良泗變成一個身體完好之男人。廟祝隨問其原因。良泗答曰，我昨夜睡在廟內至深夜靜，感受地藏王菩薩之威光顯赫，神目如電，風雨十分猛烈，熟睡中，夢見地藏王菩薩差一神將押在頭部，另一神將押向下部，兩腿被打板不休，致全身痛苦難堪，渺渺茫茫氣絕一般，故我大聲哀求也。如今變成完全之身體，我也想不到。我想現在身體完好，能行能走，今欲變途挑水謀生之計劃，但缺少一對水桶的本錢，聽眾中有一老伯伯聞良泗心歸正業，感動其心，喜捨水桶一擔，觀眾始散。良泗即挑水桶回布街福德廟。後來遺失銀兩之婦人，其夫姓林名登璋，在布街（現在成仁里）經營廣東店，一日良泗挑水往林登璋店中而去，被其妻認出，即介紹其夫見面，並述以前官司事由，其夫馬上提出巨款，邀夥經商，因生意逐月獲利，造成家產。嗣後林登璋夫婦本籍所有財產全部交付徐良泗掌管。不覺光陰似箭，日月如梭，良泗年老無後，商得林登璋夫婦同意，將一切產業田地贈與布街福德廟。私自建築布街福德祠一棟。境內民眾鑑其五不全花子，不但有慈悲之念，心存不貪，且有義氣，貢獻之心濃厚，感其遺德，後在該祠立一祿位石牌稱為徐林二老伯，享春秋之祭祀，至今尚在。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（現在嘉義市成仁里布街福德祠就是表揚其在生之善行，並啟教後人之良範，此皆嘉義北殿地藏王菩薩靈感之因由也。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>大病得救<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>王生福山，係檳城菩提學院主任林貴玉居士之幼子，甚賢德，知孝事慈母，近患熱病，灼熱達高度，醫藥無效。智海居士以貴玉居士聞法力行，對於法務，見義勇為，雖赴湯蹈火，樂而忘疲，甚欽佩，亦甚體恤之。力勸其子皈依地藏大士，以求慈護而解宿愆。並代申報精通醫學之會泉老法師，法師處有善治熱病之猴棗，贈用見特效，凡三進而灼熱全除，王生家親舊聞之，莫不歡聲動地。一感地藏大士之非常靈應，一感老法師與智海居士方便慈護之德也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>讀地藏菩薩本願經靈感記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>李文啟</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>頂禮十方三世佛，一切菩薩摩訶薩；弟子慧騰（余法名）自發心讀誦地藏菩薩本願經及聖號以來。靈感有六，未敢表示。近以臺南謝鑄陳老居士發心翻印地藏菩薩靈感錄，復得趙阿南居士來函，囑將靈感六則錄出，裨益世人。文啟自知障深慧淺，學疏識粗，不善於文，莫敢接受！第趙居士一再函催，情不可卻，故今特以俚語，縷述如下：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國四十四年七月（農曆）三十日，於黎明時，夢見先慈，告為超度。予當日早上即往臺北善導寺，參加地藏法會，隨眾讀經誦聖號。圓滿後，以夢事告友人。承道友啟示曰：「自今天起，發心讀誦地藏菩薩本願經與聖號，欲在一個月內讀經二十四部，誦聖號十萬聲，以此功德，回向母親」。轉瞬期至，讀經誦聖號，皆已圓滿，吾母是否得度，未有所感。予知宿世今世惡業深重，非發大願不可；故發第二大願曰：「由四十四年九月（農曆）初一日起，至四十五年九月（農曆）三十日止，再發心讀地藏菩薩本願經五百部，每日誦念聖號千聲，並力行護生放生善行」。從是，逐日記其事，警懈怠。如地藏菩薩本願經〈如來讚歎品第六〉云：「普廣，汝以神力，遣是眷屬，令對諸佛菩薩像前，志心自讀此經，或請人讀，其數三遍，或七遍；如是惡道眷屬，經聲畢是遍數，當得解脫。」又〈見聞利益品第十二〉云：「復次，觀世音，若未來世，有善男子善女人，欲求現在未來百千萬億等願，百千萬億等事，但當皈依，瞻禮、供養、讚歎地藏菩薩形像，如是所願所求，悉皆成就。」予讀此二品，涕淚悲泣，深悔學佛太遲，讀經太晚，使我世世父母，六親眷屬，輪轉六道，受其無量無邊之苦。於是，復發第三大願曰：「一、弟子慧騰，虔誠讀經及誦聖號，仰求<span>&nbsp; 
    </span>南無地藏王菩薩摩訶薩大慈大悲大智大慧大願大力救度我世世父母早出苦輪，現世父母早生極樂；二、求大士加被福報，弟子當學菩薩言行，慈悲為懷，願消宿世今世一切惡業，增長智慧，遇事吉祥；並求兩兒前程順利」。自發願後，在三四個月內，次第顯現大士恩賜種種靈感。（一）賤體曾患皮膚病，基年不癒，奇癢難受，醫藥罔效，自讀經後，漸漸痊癒。（二）祥兒在香港經商停業後，兒媳患病，決意來臺，另謀職業。入境證已寄到，將要起行，突聞港埠某大外商，欲增添一新職員，幸被錄取，媳病亦癒。（三）澤兒供職香港洋行，兼讀美國函授大學，畢業得到調節空氣證書。適值港中另一洋行，考選一調節空氣管理員，澤兒通函求職，被該行經理召往面試，竟為錄取；經理並云：「來考而比你的學問優秀者約二百餘人，我獨取你」云云。此非大士加被而何？澤兒不懂會計，又由經理請會計師教學三個星期，派往琉球分行服務；此豈不是大士之力乎？澤兒默思大士鴻恩，無以為報，故誓日讀地藏菩薩本願經，終身不綴。四十五年十月十七日讀本願經五百部圓滿，予默念兩兒事業距離十一天均得新職，此不是讀經得到大士的靈感嗎？（四）靜媳，為復旦大學畢業生，在家閒居，欲覓職業而未得，自予發願讀經後，港埠某商行招考文書一人，時祥兒已經就業，靜媳亦無求職之心，因病新癒，前往參觀他人考試，以暢其心。不料行中之人，分給題目考卷，靜媳也就隨意作文，在七十餘人中，竟被錄取。大士加被，豈可思議？（五）予於四十五年一月三十日下午六時讀經，突然回憶母親解脫否？乃向大士像前，跪禱祝願曰：「弟子慧騰，仰求菩薩指示吾母是否已往生淨土？如經中云：「至心自讀此經，或請人讀，其數三遍，或至七遍，如是惡道眷屬，經聲畢是遍數，當得解脫。」弟子已讀本經一百三十一部，未蒙大士啟示，心中惶恐」。而祝願第三天（二月二日）上午五時，正坐床上閉目養神時，忽聽母親生前音聲，並呼予之乳名，快來呀！快來呀！予聞母聲，心喜若狂，我說：「媽媽回來了，媽媽回來了」，身心感覺無邊的快樂，急起轉身往外，隨母音聲前進。忽然發現一廣闊幽雅之處，相似頤和園的景象。路途平坦好像琉璃，光明如鏡，照見旁立宮裝女子，對文啟笑。予眼注視何人，心想必是母親，快步趨前，擬頂禮請安。將近，美麗的境界完全消失了。思及吾母生天，歡喜踴躍，驚醒了，還是一夢。雖是夢境，豈不是大士悲心指示嗎？感恩無盡。翌日會某老法師，陳述夢事。承師開示曰：「你母生天無疑，如生極樂世界，則現菩薩像呀！」（六）內子年近花甲，未添孫輩，其心憂鬱。予伏思大士常為恩賜靈感，故再發第四願曰：「弟子慧騰，仰求菩薩恩賜佳孫。」此願是四十五年三月發的；同年七月間，果然祥兒函告澤弟，你嫂已懷六甲，孕期滿生孫，取名寶英。予得喜信，二度悲泣。或問：「得孫宜喜，何為泣耶：」答曰：「予屢蒙大士加被，其恩無盡，自問何功何德，能報此恩，因此愧喜交加，不禁淚下」。文啟深思報答大士鴻恩，祗有世世盡形壽獻身命，信受奉行，宏揚佛法，戒殺放生。普勸同志同道，同讀聖經，同誦聖號，同求世世父母，早出苦輪；同求現世父母，同修淨業，同生淨土，同證佛果。而文啟讀地藏菩薩本願經及誦聖號，粗述靈感六則，文俗義淺，全出真語、實語、不敢妄言。再告：自四十四年七月三十日發心起，至四十六年十月二十八日止，共讀地藏菩薩本願經，計一千五百一十七部，誦念聖號，從未間斷。以後仍然讀聖經誦聖號，無有盡期。凡我同志同道，誠能信受我語，早日發心，讀聖經、誦聖號，必得無量無邊不可思議功德，現世親恩可報，世世父母之恩，亦得酬報矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>唐若蘭女士刻地藏十輪經自述靈感<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國十年，母病劇，予適服務於北京女師，歸省不十日而母卒，值鄉亂，不克超薦。十三年主徐州女師之小學，夢為母作齋而慟，計日恰為三週年。十四年，返東大選修佛典。十五年，遂長期齋戒。十六年，誦地藏經夢母言入地藏院。三十年父歿誦經，又夢父入地藏院。三十一年父母八旬擬治齋，遵正剛師之教，移其費刻十輪經首二卷。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>免盜賊厄<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弘一法師於十六年丁卯，住杭州鄉間某寺，室中供養地藏菩薩，並常至心持誦聖號。一夜有盜數人入寺，持刀威脅僧眾，劫去銀洋物件，推法師房門，竟未得入。法師惟聞樓上有人往來說話音聲，並不介意，終夜安眠，未受驚怖。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
'>釋亡言記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>癒病增福<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十八年夏，予赴廬山養痀，抵山而大病，臥四閱月，不能起床。時梁璧園居士在山，告小兒以地藏靈感事，並勸其念地藏經，為予消業。小兒遵命，念十餘日，而予病大有轉機，遂得下山返滬。同時兒婦得孕，次年誕生一男，予於是印地藏靈感錄多冊送人，報佛恩也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
'>廿四年三月二十八日，聶雲臺記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>聾聞佛聲<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>惲鐵樵君為中醫革新派之前輩，南洋公學畢業後，曾任湖南優級師範英文教授，後充商務印書館編輯，研究醫學，尤精於仲景傷寒論，治療頗著良效。因讀予之文字，通訊來訪，遂成契友。然對於予之勸人學佛，殊不謂然，屢函辯論。二十三年秋，予贈以淨土聖賢錄一冊，後來函云：初讀一遍，仍舊不信；繼自思不信之故，殆由我見執著，何妨信以為真，遂再讀兩遍，心頗悅豫。旋又讀予所贈地藏本願經十餘日，不懷疑貳。忽於農曆九月觀音誕日晨四時，聞磬一聲，繼以念佛，字字清晰。然惲君耳聾十數年矣，雖耳邊大叫，不能聞聲，今聞念佛之聲，連續數十句，其音勝妙，生平所未聞。初疑係其夫人念課，而尚在旁床未起，驚詫之餘，不覺全身顫抖。次早四時，聞聲如故，遂隨之而念佛。其日下午坐樓下，聞聲如前，皆先磬一聲，後念佛號。一日食蟹，而次晨佛磬不作，乃默禱云：「願此後終身不食蟹」，隨念南無地藏王菩薩七聲，磬聲旋作，佛聲隨之，繼續半年餘，日日聞聲不輟。初自以為大小腦之病態，然不聞他種聲，故知為地藏菩薩靈感，導之令其念佛。二十四年三月遣人送來二百元，託予代印地藏經，囑予序述其事，以報佛恩，當時曾屢以書來，自述其異。其夏六月，先生逝世，惲夫人及公子述逝時情形，實錄如下：先生逝之前三四日，自言將去，吩咐後事，甚清明，又命家人勿哭，須人人幫同念佛。逝之晨，忽昂首有所視，告家人言：「汝等見此大帳簿否？」家人問帳簿寫何物，又翹首注視。良久答言：「所寫甚多，字看不清」。後又言：「我乃往善處，汝等勿悲」。又言：「我已能知過去未來事」，家人請其略說，答云：「不可說，汝等但加緊念佛」，自亦念佛不停。氣將絕時，已不能出聲。口唇仍繼續動，蓋仍在念佛也，決為往生淨土云。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>謹按先生前為商務印書館小說月報編輯，文字中每有譏諷佛法者，至於閒談隨意訕笑謗佛，尤為常事。其夫人念佛已有十數年，先生輒指以告友人云：「渠欲生西方，我則將生東方」。此蓋自命開明而輕笑佛教徒為迷信者之常態也。然以夙世善根因緣，因文字與予相契，終得聞佛法而受其實益。蒙菩薩垂慈接引，以極聾之耳，日日聞佛號，使彼於所最反對之念佛往生法門，不得不起信仰。且數月佛聲不斷，使之不得不感覺鬼神及佛菩薩之常在左右而生畏懼，因而至誠懺悔，夙業潛消。其所見大帳簿，即一生善惡等業也。此帳簿初不待他人書之，吾人一動心念，即已自著筆於其上，帳簿上，吾心之影也，乃至天堂地獄，亦皆唯心所變現。罪苦刑罰，淨土極樂，一一皆自業所感也。當生死關頭，為一生善惡業之發現。常人當此，大抵神志昏亂，不能自主；況加痰風喘搐，雖欲矯強作態，勉為鎮定，而不可得。惟精修淨業者，逝時身心泰然，雖有重病，此時不感痛苦，故能從容念佛，不為俗累業緣之所障礙。讀者勿以為臨終能清明念佛為輕易平常之事，而忽視之也。彌陀經云：「不可以少善根福德因緣，得生彼國」。鐵樵先生為人忠直，勇於赴義，共治醫學，念念濟人，此亦其淨業成就之正因也。二十四年六月廿九日，聶雲臺記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>右稿原刊入地藏經之後者，當時予輓以一聯，漏未附入，茲補錄如後。聯云：「千載傷寒紛聚訟，仲景殆所痛心，大著今傳，群疑應釋」。「十年爆竹不聞聲，彌陀忽然入耳，一蒙得悟，眾聾皆聰」。上聯敘先生傷寒學著作，下聯敘此事頗切當。庾寅夏聶雲臺補誌</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>拜經癒病<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>家母張氏，賦性賢淑，三郡咸欽。曩於往生咒、觀音經，極為純熟，但無常課。年五十，摒除肉食。歷數載，忽覺步履不適。繼而兩臂不能上舉，漸至腰軟背曲，拘攣牽痛，不能舉步，自廳堂以椅舁之出入。旋家母與鏡先後皈依三寶，供觀音地藏二大士聖像，朝夕敬禮念誦。家母雖因疾苦纏身，亦終日念誦，且每日須焚香禮拜，命鏡從旁扶掖，力憊不少輟。如是年餘，鏡乃發心恭誦地藏本願經，以資祈禱。然經文甚長，碌碌生計，難以卒誦。乃默誦全經十三品諸事跡，而熟記每品之經題，代之以拜。如忉利天宮神通品第一，先觀想此品經題，並想經義，而後下拜。於分身集會品第二，乃至囑累人天品第十三，亦復如是。拜已，復稱地藏菩薩聖號數百聲，然後回向。若是權宜，深恐不能上契佛心。行之數月，忽一日，家母端坐時，昏迷不省人事，鏡驚惶萬狀，趨近母側，合掌稱念大士聖號，僅數十聲，即見清醒。旋嘔出黑色渣滓之水數碗，似為積年鬱血。急延名醫診治，認為氣血虧損，難以奏效，開方試服。鏡復跪於大士前，虔求慈佑，晝夜稱名；不離於心。藥只進一劑，病狀漸見起色。鏡祈求之誠，益加懇切。後此家母漸能行動，出入只須攙扶。逾數月，竟可柱杖獨步，今則不憑杖亦行動自如。現年六十有四，每日禮佛恆數十拜，自起不須扶持，亦不覺苦楚。痼疾多年，不藉藥石之功，而得自然痊可者，世所罕覯。蓋以地藏大士，誓願宏深，利濟有情，靡有不周。但能發願虔誠，莫不有感斯應。稽諸往跡，記載昭然。覯於家慈所獲靈感，益信然矣。謹記此以為世人勸。時乙亥夏六月，三寶弟子袁鏡庵筆述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>痺疾感夢勿藥記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>睿宗</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>睿宗素患麻痺病，一云風濕病，屢經醫治，終不見效。每逢節令，天時變更，病即隨發。四肢發脹，行動無力，周身骨節，苦痛非常。睿宗生產艱難，無依無靠，安有餘資乞靈醫藥。然病苦糾纏，難忍難受。於萬分無奈之中，忽思只有求佛菩薩慈悲加被，使宗業障潛消，沉痀速癒。隨度誦觀音地藏兩大士聖號，每日規定課程，一心持念，冀得冥加。歷時月餘，夜夢至一所，平屋兩間，內外相隔，有偉丈夫二人，各據一室。宗素不相識，直入內間，一丈夫起立，似有所作。宗近前佇觀，彼即笑問：「爾病何等」？宗告以實，並云「無力就醫」，彼笑而不言。外室丈夫，坐靠椅上，昂然不動，目不顧宗，狀若無緣者。至是忽接言：「不喫茶最好」，只此一語，宗即辭出。隨覺是夢，夢是常事，不以為異，亦不更憶。忽忽月餘，無意中忽得徵驗。何以言之，宗夙嗜飲茶，色味均喜濃厚，今雖不憶夢語，而每喫茶已，輒有所感。幾度經驗，覺夢語確有意義。每次喫茶，病即隨發，若飲沸水，病則輕減。如是隨時察驗，歷歷不爽，乃不敢喫茶，常喫開水。不久之間，病竟霍然而癒，從此不復萌發矣。異哉！經云：「阿伽陀藥，萬病總持」，良非虛語。用記崖略，聊報佛恩，並餉同病者。淨宗學人睿宗方聖謹記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a07></a><span style='color:#333399'>刺血繪像靈感<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>聖子記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>甘肅泰安成復初居士，自十六七歲即受程朱遺誤，以闢佛老為己任。所居偏僻，無弘法高僧可親近，遂以程朱所說為至理名言。從茲輒依其說以闢佛老，於佛老之所以，實絕無所知也。民國十六年，右目起翳，不能睹物，至二十年，左目亦然。初則猶謂天道無知，繼乃大悟己見悖謬。與其子極力懺悔，痛改前非，皈依印光大師，力修淨行。效了凡之立命，法淨意之革心，雖得心地光明，仍舊目睛昏翳。乃自作文發願懺悔，其子淨念居士（法名超健），刺血畫佛，以硃寫經，又蒙持松上師遙傳密咒，朝夕持誦。及乙亥（民國廿四年）冬月十七，早起焚香念誦，功課將畢，天甫微曦，禮拜各尊聖號。至大願地藏菩薩之際，菩字出口，薩字尚未吐出，忽睹佛前金光一晃，有如電爍長空，從此後目能見物矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a08></a><span style='color:#333399'>地藏菩薩靈感記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>尤師康</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>中州（河南）佛經流通處岳師旭居士，妻早故，一女已嫁，家中僅老母一人。民國廿年，母被人力車撞傷左腿，醫治無效，終日臥床，大小便溺，乃至飲食，悉賴居士扶持。早晚呼喚即趨，衣不解帶，忽忽數載，辛勞萬分，無法營業，資本亦且用罄。廿三年一月廿三日，師康偕友張契正往視，見母臥床如故。居士面目憔悴，鬚髮盡白。師康贈以鈔幣五元，堅不肯受，乃擲置其母枕邊。並發心將師康百日來日誦千遍之地藏菩薩名號計十萬遍，殷重回向其母，願其消除十惡重罪，離苦得樂。迨至廿九日清晨五時，母告子言，其身忽輕，且覺飢甚。居士遂進麵一碗，食畢歡喜，更索棗食。居士喜曰：「母癒矣」。曰：「不然，恐我母子即須長別耳」。如是言已，棗未嚥下，溘然逝去。居士急取引磬為念佛號。忽有周同生者來，謂夜夢母向之告別曰：「別晨吾即去矣」。心中有疑。故來探視，及知已寂，咄咄稱異。卅一日晚，母柩既殯。居士痛念母死，煢煢獨居，悲哭失聲。忽聞有人告曰：「汝毋再哭汝母，彼已為地藏菩薩接引去矣。」張目四顧，室門緊閉，何來人語。乃憶師康回向地藏名號之事，信為地藏大士威德之所加被，遂亦發願日誦大士聖號，回向其亡母云。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a09></a><span style='color:#333399'>地藏觀音靈感記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>林覺賢</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>觀音菩薩具大慈悲心，憐憫眾生，以三十二應身度脫一切有情，千手千眼救諸苦厄。地藏菩薩具大宏願，眾生未度盡，誓不成佛。賢自皈依三寶，得聞大法，悉觀音地藏二大士對我娑婆眾生有莫大因緣，於生死病一切苦惱能作依怙，是以賢不時修持二大士聖號。若逢險難病苦，持念益切，凡所祈求，無不應驗。民廿八年七八月間，患病幾殆。先嚴胞兄俱精醫術，均感棘手，焦急萬狀，探病者亦皆搖首嘆息，以為不救。賢雖病重，神識尚清，自知此病若再生，非仗諸佛菩薩加被不可。時弘一法師、性常法師皆駐錫於我邑蓮壺鄉普濟寺。性常法師聞賢病，親臨慰視，賜條香一束，曰：「焚此香，至誠懇切念觀音地藏聖號，決定早占勿藥」。賢遂日夜更加信念，家人亦時時助念，病即轉機。及條香告罄，病已若失。病中病後，睡夢常有驚悸，例如忽見大山崩倒，壓上身來。賢若朗念大士聖號，霎時另一大山，飛擋欲崩諸山，頓時消散。如此景象，不一而足。賢無以報大士鴻恩，謹記此靈感事跡，以起信願。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a10></a><span style='color:#333399'>地藏菩薩接引節婦生西<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>陳佩玉</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>先嫂張氏，諱壽親，法名勝壽，福建晉江縣人。生長善門，幼而聰慧，稍長讀儒書，在家克盡孝悌，及笄，歸江夏，為祐堂公長孫婦。結褵才四十九日，所天病逝，即誓守柏舟志。姑久病，醫藥罔濟，割股肉佐藥，孝感所致，姑竟延壽三年，內外親戚至今稱讚。居家自夫弟妯娌諸姪乃至婢僕鄰右，無不翕和仁愛，稱其德性。有以飢病乞助者，雖在造次病困中，亦悉力周卹照料之，未嘗或失。而自奉淡薄，衣服飲食至為簡樸。民國三十五年五月，當代大德弘一法師卓錫溫陵，宏揚正法，嫂既夙欽道範，邀余同詣法師，受三皈依，遂持二六九月齋。余亦以宿業故，未至夫家，所天已夭。入門十餘年，晨夕與嫂相依，蒙嫂惠愛，如親姊妹。不圖嫂舊病乳癌，日甚且劇，輾轉數月，竟於今年農曆六月初二日戌時捨棄生西。後死殘軀，從此獨學無侶，嗚呼傷已！方嫂病劇時，即發心持長齋，放下一切，念佛求生西方。病愈亟，舉家大小十餘人，並延齋姑數眾，日夜輪流，分班助念佛號不輟。嫂之胞兄振廷居士，又頻來策勸，以此嫂正念益明。彌留之際，九歲嗣孫承經，於眾人叢中電燈照耀之下，瞿然驚呼，面色灰白，眾急安慰，詢問所以。乃謂於祖母座後，瞥見一佛相，身大逾門楣，首戴有角帽，身披百補衫，手執扃形拐，引祖母去。時廳中懸有地藏菩薩聖像，眾始悉嫂盛德感得地藏菩薩大聖人來接，生西決定無疑。嫂氏身歷此等殊勝境界。一切殯葬諸事，悉依佛制辦理。越五日在鸚山荼毗，未及兩小時，悉已化盡，靈骨潔白堅固，裝入瓷瓶，恰合分際。現暫寄清源山彌陀岩，將卜吉建塔紀念。余感念大嫂生平行業，雖簡陋無文，輒紀其大略如此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>青眼於張女士，忝屬姻末，素聞其福德莊嚴。女士捨報之翌晨，予隨女士胞兄振廷親家到府隨喜念佛回向。又聞其孫承經見地藏聖像事，亟呼承經詢問。一如眾人所言，此童子年雖九歲，身頗長育，已入學校肄業有年，聰明黠慧，為一現代化童子，素不信佛法者。今忽然自說目見聖像，神情頓異，可知其為女士盛德所感，地藏菩薩方便應化無疑。正法垂秋，群倫業重障深，聞一佛名，一菩薩名，尚不可得，何況得見菩薩？不應聽其淹沒，謹贅數語於後。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
'>葉青眼謹識。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a11></a><span style='color:#333399'>南無大願地藏王菩薩<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>馮慧來</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>眾生度盡，方證菩提，地獄不空，誓不成佛，此地藏菩薩之大願也。余昔年曾感菩薩垂慈，確乎不可思議，爰浣筆誌之。余自信佛以來，忽忽十五載，因廁身軍政界，苦無暇晷修持，地藏經亦未誦過。民國卅二年，服務於廣東興寧防空指揮部。同事中有陳姓二位，俱嗜打飛鳥，余乃發心勸阻，乘機宣揚佛法，極力讚歎地藏菩薩種種威神功德。兩位陳君及其眷屬，暨另一許君，居然受佛法感化，各設壇宣菩薩聖號。尤其許君信心堅固，修持精進。及是年秋，余因病辭職回里。某日在家中偶取地藏本願經閱看，只揭兩三頁，忽覺香氣自經中噴出，剎那間，異香滿室，歷久不散。時余尚抱病未癒，以家貧無力醫治故也。越數日，緊急警報大鳴，余急奔避。甫出門口，而倭機已臨，肆虐狂炸。余以久病之軀，受此一嚇，竟昏倒地上，中風失魂。時家人已避入難壕，不知也。計余由下午三時死去，至七時方醒，歷四小時之久。尤奇者，未兩日，而余之久病竟霍然而癒，此乃全仗佛菩薩慈悲之力所致，今回憶聖恩，特登覺刊，以誌永思。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a12></a><span style='color:#333399'>地藏菩薩之威神<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>釋慧慶</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>愚衲讀地藏菩薩本願經，讚歎菩薩救度眾生種種功德。因憶曩年朝九華，途經患難，感蒙菩薩垂慈，謹述如左。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十二年農曆十月初一日乘早車到南京，適我國白色飛機轟炸下關，全境戒嚴，致蕪湖車脫班。及到蕪湖，時已夜半，燈火全熄，亦無星光。倭檢查甚嚴，車站離市區約里許，乘客各自覓路。惟我獨行無侶，人地生疏，黑夜更不辨方向。正躊躇間，突來一僧，挾我前行，引到客寓寄宿。詢其來由住址，但念佛一聲，作揖而別。事後尋思，顯然菩薩示現。此其一也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>次早轉輪至大通，轉同埔，再雇小渡往青陽縣，約六十里水路。據舵夫言：「舟行必經虎旗山，上有強人盤踞，見淪陷區人越過，往往開槍射擊，戰年來死者眾矣」。聞者無不畏懼，我卻不以為意，蓋朝拜菩薩心切，生死置度外，設有危險，必蒙菩薩加被，於是心中泰然。日既西墜，夜黑聲寂，風雪甚冷。十時開渡，我即告慰同渡四客商，不要害怕，一心稱念菩薩聖號。自己便端坐合掌，虔誠默禱，經四小時不放手，同渡亦噤不敢出聲。但聞溪水潺潺，順船下流，兩岸樹林密布，山峰巍峨，獸號鬼嘯，其聲悽厲，月黑雪狂，人皆戰慄。幸無意外發生，安然渡過。此蒙菩薩威神護念二也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>到青陽方破曉，城垣頹敗，牆屋傾倒，鮮有完整店家，蓋三十一年夏季倭寇盲炸之遺也。自此登山，計程百二十里，冰雪載途，行人裹足。有六十里山嶺，更難舉步，欲求嚮導而不可得。忽遇一僧要到翠峰寺，遂得同行，其湊巧方便，令人喜出望外，此種殊勝因緣，深信又是菩薩暗中加被。此其三也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>是晚宿翠峰寺，次早擬往九華，此處去九華約八十里，山嶺迴曲，崎嶇難行，加之積雪成冰，逕迷路滑，極難躓登。翠峰寺當家師加意挽留，謂今年嚴寒為十八年來所僅見。但我矢志朝山，何敢畏難而上，於是商定一同參，是晨開始登山。山徑曲折，積雪盈尺，不辨路徑。北風若刀，越幾個山嶺，山徑愈險仄，冰雪愈滑，一步一倒，屢經仆起，雪浸透身，痛入骨髓。惟以志在朝拜菩薩，虔誠稱念聖號，一切苦楚亦即解除。抖擻攀躋一山嶺，舉目四望，白茫茫積雪無際，峰巒沒骨，但見起伏。是時竭噘行走已半天，同參手腳凍僵，面上被風，如受刀刺，不能舉步。四無人煙，安得息足之所。不意前行數步，山坡上發現一個茅篷，恰可躲避。取火烤焙，稍覺溫暖，繼續趕路。午後天氣轉寒，風雪愈急，山高路滑，時漸向晚，渾身發抖，口齒相擊，山勢高低曲折，益復難行。惟有攝心正念，奮力向前，且行且跌，盤山過嶺。遠見前面隱隱有塔頂，知菩薩聖地在近，驚喜忘倦，步履自輕，遂得到山。若非菩薩威神護祐，則雪深嶺峻，僵仆不起，葬身冰谷矣。此其四也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>到山下單廣濟寺，離寶塔不遠，即晚進塔朝拜，瞻禮菩薩金容肉身。守塔一宵，讚歎菩薩如是功德，深誓宏願，使我五體投地，恭敬頂禮四百拜。記地藏經載世尊稱揚菩薩於十方世界大不可思議威神慈悲之力，救護一切罪苦眾生。我佛金口宣言如是，使人感極泣下，禮拜絕無疲倦。次早遍遊各寺，名山聖地，皆有高僧大德，焚指、燒臂、燃燈、種種供養，聞是風者，莫不讚歎。惜數年戰亂，香客零落，剎宇蕭條。且有幾座名寺，如東崖、龍華等，被倭寇縱火焚毀。毀壞塔廟之罪，不通懺悔，敗家亡國，未足為報也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>謹按九華山地藏菩薩功德道場，有九十九峰，巉巖嶔岑，登陡為難。以菩薩誓願宏深，與眾生有大因緣，故承平之世，香客人山人海，絡繹於途，如履平地。慧慶此次朝山，乘一念至誠，稱誦菩薩聖號，途中所遇險難，均得轉危為安。今特追記，錄登覺刊，宣揚菩薩恩德云。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a13></a><span style='color:#333399'>地藏菩薩放光記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>楊同蘇</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國三十三年二月望日，余晨登讚美樓禮佛。迄晚八時，復就堂中觀音大士前持誦諸佛菩薩名號。以求靜故，滅燈肅立，合掌向佛，口念心觀，視凝慮絕，自覺虔誠過於白晝。乃接誦地藏菩薩聖號千聲，將及其數，忽見有光燦然，大如杯，照眼似燈，在觀音大士像左側相距三尺處。余初疑有人擎燈過庭，光映壁間。然回首窗外，月尚未升，空庭寂寂，並無人來。繼思此或視覺之錯誤，就視其處，忽隱不見。此返原處，稱誦如故，而光又復明，較原現處位置略高。始念彼處供有地藏菩薩站像一尊，即余弟智芳前歲所繪，後摹印以贈海內俾廣供養者也。遂斷為菩薩放光無疑。急呼余弟觀之，詢所見與余同。余父亦從內室趨至，同稱聖號，光現數分鐘始不見。先是余母受同邑項智源居士之勸，長齋奉佛，時逾十載，全家化之，無不崇信三寶。先後皈依印光、持松、妙真諸大師，比年來余兄弟弘法之願益切。今年正初余母嬰疾，右臂伸屈不靈，步履維艱。而余父乳旁亦患瘤待治。余兄弟知為宿業所感，非佛力加被無以奏效，於是念佛益勤。至廿九日夜母舌強不能言，狀類中風。余兄弟遂發願於稱誦諸佛名號外，更加持地藏本願經。同時代母懺悔業障，而病果漸退。蓋自親病以來，虔誦地藏菩薩名號者非一日矣。然則昨晚放光，實菩薩所顯靈異，用堅余兄弟之信心也。於是閤家歡喜讚歎，咸信二親之病必得早痊，而菩薩之恩德真足銘感於無窮矣。本願經曰：「若未來世有善男子善女人，欲求現在未來百千萬億等願，百千萬億等事，但當皈依瞻禮供養讚歎地藏菩薩形像。如是所願所求，悉皆成就。」凡遭病厄災害，能虔誠禮敬地藏菩薩，自能蒙菩薩垂護度脫。皈敬功德，不可思議，是在世人之發心而已。甲申二月地藏菩薩放光之翌日，弟子如臬楊同蘇法名仁僧敬述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a14></a><span style='color:#333399'>地藏菩薩聖恩記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>常熟蘇睿明女士</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>余家數口，惟先姑長齋菇素，虔奉佛教。余雖信有佛菩薩，而奉之不篤。及先姑棄世，蓮社諸居士家家助念，余與諸居士往還日久，亦遂虔奉三寶焉。鹿苑鎮淨行蓮社正蒙法師，宣揚佛教，不遺餘力。尤喜弘地藏菩薩救苦度難功德，勸諸社員持誦地藏經，必有感應。自法師倡導以來，不數月間，果然感應屢現。茲將各事跡彙記於後，以誌菩薩靈感不可思議之一斑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、余媳產後得病，神志不清，胡言亂語，如是者多日，經中西醫診治，無效。余因信佛，並承正蒙法師指示，遂邀集同社居士拜誦地藏經。甫誦畢上卷，余媳病勢霍然若失，神志頓清。及誦完中下卷，而鼾然入睡矣，未幾病竟癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、錢姓銀匠，患奇病。頸項腫脹，口不能納食。如是者數日，痛楚萬狀。並時呼曰：「某某人（本鎮虔奉佛教之一居士）在天堂，我在地獄，某某人速救我」。其家屬遂往請某居士，約請同道於蓮社中誦地藏經，既畢，病人忽曰：「頃有人來將我釋放，免於弔懸矣」。病遂癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、杜氏女，患傷寒殊重，經中西醫診治，病象依然，杜氏全家素奉佛教。茹素長齋，遂為諷誦地藏經。甫畢，而熱度頓退，旋即痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、余母，年七十九時，猝患痛風，雙足軋併不開，痛楚不可言，臥病數載，旋即棄養，後夢母告曰：「足痛難忍」。余以為因想念而成夢，未以為意。後於蓮社中談及，正蒙法師勸誦地藏經，謂必能超脫亡者罪苦。余遂發心請一道侶同誦，誦至第六日，夢母來告，「脫除苦楚矣」。第七日誦畢迴向，又夢母往生西方，余送之。噫，菩薩威神加被幽冥，信哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、本鎮有唐姓名二官之子，及王姓三姐之孫，均以患病醫藥罔效，聞地藏菩薩威神靈感，虔誦地藏經，俱告痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a15></a><span style='color:#333399'>地藏菩薩聖威記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>方毓惠</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十四年春，敵偽虐燄猶熾，不孝侍母居上海，姊家亦在滬，而先父以事羈鎮江。四月廿八日即農曆三月十七日，得鎮電，父猝病重。商於母姊，欲往省侍。母謂交通不暢，車券價昂難得，且該地宵小環伺，詭惡多端，弱女子勢不宜輕去，遂弗果行。第馳念老父，憂心如擣。明日往姊家有所洽商，時宴留宿，與甥女同室。該區燈火管制甚嚴，夜十時斷電，十時前就枕。不孝關心老父，炯炯不寐，臥室在三樓，前後有窗，時在望後，月色正佳。方沈思頃，忽見多人簇擁而來，止於室門外，獨有一人越眾入室，則赫然老父也。方疑詫間，父已近立榻前，悽然呼不孝乳名曰：「吾休矣，吾行矣，爾知之否？」當時心知其不祥，以父面容既甚慘沮，只得抑哀強慰之曰：「兒已審矣，大人勿悲，死生有數，血肉之軀，固人人不可常保，除佛力外，別無解脫之法。年來力勸大人念佛，即為此日也。父雖未聽許，然及茲立願皈依，一念善因，未必便無裨益，願父終聽之。」父容色愈慘曰：「無及矣，吾將隨彼等去矣。」言時舉手指室外，室外人亦頻探首內窺，若相敦促。父回首遙語，既承通融過此，乞稍待，有數言囑吾女也。乃轉身謂不孝曰：「惠兒，吾需爾念佛超拔也。深悔平日不聽汝勸。」言次，又外視曰：「吾即來矣。」遂撫不孝曰：「父去矣，切記超拔吾也。」乃遽然舉踵而行。不孝急詢父尚有他言否，即又返顧曰：「無之矣，惟須恪記父待超拔耳。」引手及面，有掩沮狀。不孝亦涕下不可復忍。及室門，父復回顧曰：「我俟爾之超拔矣。」至室外，眾中一人手執長物，彿鎖鍊，將加父身，不孝望見大戚，即舉手致言曰：「此吾父也，吾奉佛法，自信能乞佛力，為父解罪，吾父決不致久羈幽途，盡一月為期，誓超拔之，乞推情寬假，必當奉酬厚惠也。」其人果斂手，但偕眾擁父而去。一時諸相悉泯，試呼甥等，皆酣眠未醒。深幸頃間之事尚未驚眾，又以姊丈素性膽怯，姊氏復以不迷信自詡，遂秘之弗言。但知父必已棄養，徹宵不寐，默持佛號。翌晨絕早返校，同仁出電報一函，云昨晚所到，雪淚譯之，則吾父果於昨日辭世矣。嗚呼痛哉！即於是日開始，為父念佛。毓惠皈依雖歷數年，但始終未讀經藏，惟解奉持名號。故此為先人乞恩，亦惟虔誦佛菩薩名號，至心頂禮叩禱耳。至二月廿五日，父歿已越八日。晚間方跪誦時，忽見佛光一道，直透東北方，遙長如匹練，父方跪拜其中。嗣是晨晚禮誦，皆見此光。初只遙見父一人於光中膜拜，既而光燭益遠，隨而項禮者亦日眾，有冠服如官府狀者，亦設案拜伏於光中。尤異者，光必指向東向北隅。他方則一無所見。及四月初八釋尊聖誕，日間設果供禮誦時，見光中多人禮拜，一如往日。入晚作例課，當叩誦地藏菩薩尊號時，忽見菩薩示現僧伽像，以杖策地，隨有金光迸發，成一大片，震力極大。余方肅跽，肢體被震顫動，不能自持。光中亦有多人，踴躍歡欣，四散而走。且有數人冉冉凌空而起，似大得善趣者。其時佛光璀燦，不可逼視。而人眾紛紛，有上升者，有四散者，有從容亦有忙迫者，未得細審父究作何狀也。誦地藏菩薩尊號畢，復依次禮持佛菩薩尊號，而注目細視，已不復見東北之清光。心竊感慰，知吾父必已荷佛恩超拔矣。計去得耗之日恰滿三七，尚未匝月也。佛恩之深厚，佛力之弘大，實不可測料，悲喜交熾，叩謝不已。初九晨起，照常禮誦，偶轉目西視，忽見有矮屋叢聚，無慮百數十家，室宇皆狹小，而頗整飭，鱗次櫛比，如自成一部落著。去此聚落三數武，又一小室異然別築，四無富麗，垣壁新潔，吾父在焉。方繞室盤旋，不稍停踵，若甚無聊賴而無以自遣者。知必係父靈出依坵攏，所見群室，當為教堂公墓。蓋時局不靖，未敢寄櫬殯舍，故託人就鎮江購地一區，浮厝旅櫬，俟將來移運回籍。其地適鄰耶教公墓，故所見爾爾。於是虔誠默禱，祈父禮叩佛恩，永堅敬信，恆持善念。禱少時，見父果俯伏於地，其後每次禮誦，輒見父在西首小屋中，俯伏作禮。若見父蝶蝶盤旋，便即禱佛，則見立即伏叩於地。感應之速，無殊面稟。吁！異矣！九日禮誦訖，曾取視地圖，知鎮江果在歇浦之西。可徵所見非妄。又當三月廿五日始見佛光時，惟限於東北隅，當時亦不解其故。一日翻閱地藏菩薩本跡靈感錄，載唐揚州督郵鄧宗逝去，冥使導遊冥獄。據稱在東北方，始恍然悟其故。世俗有地藏菩薩杖打開九幽獄門之說，今以身所親證者驗之，則其說固為實話。佛法威神真不可思議。爰謹據實記述，俟有機緣，當普告善信，以弘正法，庶佛光所被，廣拔三途之沉淪耳。三寶女弟子方毓惠敬記於先人辭世後之二週月。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a16></a><span style='color:#333399'>地藏菩薩聖德記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>姜智清</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丙戍秋七月，家姊病傷寒危篤，群醫束手。適余視病在側，乃本地藏本願經所昭示：若將病人所有珍寶衣服塑畫地藏形像，是人若是業報合受重病者，承斯功德，尋即除癒，壽命增益。代伊發願佈施金戒指，為九華山廣濟寺鑄造地藏菩薩銅像涓滴之助，並語姊亦作如是禱。頃即帆隨風轉，熱退神清，病減十之七八，環侍者莫不嘖嘖稱奇。復於後七日拂曉，姊見一老僧持錫杖由客寮徐徐入臥室，立於側床。家姊合十致敬，旋即不見。自斯腿軟神憊諸患，霍然告瘳。因知菩薩垂形六道，普度有情，神通威德，不可思議。家姊病癒後，立志修淨業，日持佛名，月持六齋，逢人勸導。而命余代作靈感記，普願見聞，同生正信，同種淨因云爾。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a17></a><span style='color:#333399'>地藏菩薩聖恩記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>覺純</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>余昔因病出家，自出家以來，未嘗患過重病。偶爾四大不調，修止觀法休息，立即痊癒。今春（卅六年）往杭州進香，特開香船，沿途啟建佛七，就船艙作道場，日夜念佛不歇。船小人多，在內受熱，在外受寒。返錫即疲倦，未注意。迨四月廿三日，發病嚴重，十餘日不進粒米勺水。至三十日夜半危極之際，見地藏菩薩，左手執缽，右手持杖，立於床前，諭余鎮定念佛。次早即好轉。五月五日進粥湯，於浴佛日恢復原狀矣。今附印大法輪書局出版地藏菩薩本跡因緣壹百冊，報答深恩，特為之記。以上十二條錄自覺有情月刊</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a18></a><span style='color:#333399'>地藏菩薩靈感記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>吳敬仁</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>黃德春居士，寧波人。在上海浦東周浦衣莊街，開怡源紙號，已數十年。早年皈依印光法師，即每日誦金剛經，持六齋甚謹。敬仁近來冗忙，許久未晤。此次周浦蓮社，舉行彌陀佛七，十一月二十日<span>&nbsp; 
    </span>功德圓滿。因寄信至郵局，局長告予云：「隔壁黃居士，去冬迄今，因病，將多年受持之金剛經及六齋一概廢棄破戒。因而魂遊地府，日夜呼號，歷受地獄諸苦，並現受苦形相。曾請道士作法祈禳，無效。你乃師兄弟，可去一視，看他還認得你否？」敬仁遂至其號，即聞呼號聲。及將近榻，便問：「你識我否？」彼即答曰：「老師兄，來救救來，已受盡地獄諸苦」。視彼神識昏迷，胡言亂語，桌上肉骨狼籍，責彼不應食此等物。並勸彼一心念佛，求生西方。敬仁助他念片時，未見大效。繼思先慈有病時，似有怨懟等糾纏，請淨侶念地藏聖號及地藏本願經逐解。乃勸彼眷屬，速請淨侶，念地藏經七部，及地藏聖號一萬，當能蒙菩薩加被而愈。繼乃勸彼專念聖號而別。十二月初六日，因蓮社會期，敬仁再往，到會，即聞陳家俊居士云：「黃居士候你多日，彼病已蒙地藏菩薩加被，日見痊癒。日前念完七部，即見奇效，今許念滿一百零八部。現精神日佳，已如常人，即將素所珍愛之金錶一隻出售，及另籌若干，候你去，即託請地藏大士聖像，供於永定寺，及周浦蓮社。並願隨力籌措，助印老師尊造塔經費。此後一心念佛菩薩聖號，現持十齋，須漸進至常齋。彼切望你去」。及仁晤面，彼即合掌致謝，並述菩薩靈感。與此後心願，一一如陳述無異。且懇代作靈感記，以顯菩薩聖德。敬仁不文，謹記事實如此。並願同仁，同生正信，以滿菩薩度盡眾生之大願，社會幸甚。法門幸甚（三十三年三月弘化月刊）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a19></a><span style='color:#333399'>求地藏菩薩得知父姓名<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>逸清</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>余三歲別親，易姓寄養，至二十四歲出家，生身父母早失所在。自託足佛門，每興薦拔之念，苦不知父母姓名，無法回向。近遇普陀洪筏堂，四月十八日，有說幽冥大戒之佛事。余乃商之住持照公，若以不知姓名，不能為授。聞之，心中更悲慟，進問：「更有何法而得度之否？」照公云：「或由汝發懇切至誠心，哀求地藏菩薩，示知汝父母之姓名，乃好為之，捨此別無他法。」予便依教奉行，至誠懇切，在地藏菩薩座前拜禱。迨至十七夜子時許，夢中明見字條一紙，上書父名，「金鐘蓮」三字，不覺喜極而醒，待天明，告知照公。合院僧眾聞之，咸歎希有。菩薩大願大力，隨願滿求，真不可思議。余今述之，非自炫異，第恐世人有與我同樣傷悲者，概可發心行之。且菩薩深慈大悲，隨順眾生，除心不致誠，與行與佛背者，恐或難得感通。如果至誠懇禱，隨順佛教，正信希求，自然有感即通，應若桴鼓。姑誌之，容待有所祈求者，或亦可作他山之助也。（三十三年七月弘化月刊）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a20></a><span style='color:#333399'>樂清佛教居士林地藏會靈感記述<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>放光示瑞<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己丑年七月廿四日，樂清虹橋地藏會初次設立，發起人為趙常華、張仲珊、季石臣、王夢痕、鄭紀春、尚志寬等。從是日起，舉行地藏佛七，宗旨為求地方人民安泰。上午持念菩薩名號，下午二時聘胡天僕居士，宣講地藏經，分七日講完，聽眾每日千餘，極一時之盛。廿四日夜間，八時起至雞鳴止，鄰近居民見空中大放光明，直照居士林大殿頂上，幾如煤氣燈十餘盞。時有區署巡哨員經過，見此光芒，疑林有異舉，越牆而望，但見林中寂靜無聲，惟有佛前明燈，微一豆光芒耳。巡員深以為異，一連四五夜皆如是放光。區員等疑竇莫釋，七日中遣人密視，均無異動。閏七月初一日，法會未散，區員來林查問夜光原委，僉曰未知。區幹等終不見信，遍向各房搜查煤氣燈，實無燈也。張雲雷居士語之曰：「道場放光，處處皆有，未足為奇。此光所現，無非地藏菩薩示瑞乎」。區員等亦即不復追問，嘖嘖稱奇。因此靈應之後，各居士益堅敬信，會員增至三百餘人。因道場放光，共見共和。樂東各鄉同時先後設立地藏法會，共三處：一淡溪鄉之壽昌古寺，二望杏鄉廣應寺、三南浦山尖地藏殿，各有人數一二百。樂東佛法之盛，皆緣地藏菩薩放光始也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>夢人討頭<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本邑徐允旺者，耶教徒也。母死，友人勸以持念地藏經。徐初不以為然，後思父母之恩，不可不報，佛教之言甚是，乃發願持念地藏經。身猶患病，連年未瘥，忽夢一翁，告服荔西瓜藤，病竟癒。即捨樟木於沐蕭寺，雕三聖像。一夜復夢人討頭三箇，懼有奇禍，朝夕不安。數日後，沐簫寺僧來言，佛已成，尚缺三頭，徐君始悟夢意，再捨其餘樟。從此至心奉佛，課誦不倦。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>危病頓癒<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南浦法會首事王經華居士，子病垂危，數月不能起床，醫禱無效。地藏七期中，一心奉行法會事務，不歸視子，向佛前發願宏揚佛法為任，祈默佑其子痊吉。一日鄰人來山告王居士曰：爾子病今霍然若失。王居士不信，返舍視子，果見其子已能獨步庭前，頓思飲食。地藏菩薩靈感之速如此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>危巖搭救<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>去歲閏七月初一日，樂清南蕩鎮，南浦山尖地藏殿首事朱鹿鳴、周文銓二居士，因本會放光靈異，亦發起舉行地藏佛七。聘請本會諦一法師，主持佛七，與林浩士居士，同去宣講地藏經，聽眾六百餘人。該殿在南浦山顛，飲水須往半山腰汲取，往返六百餘步，山路崎嶇難行。一翁發願，七日法會所用之水，由翁獨力擔汲。天熱人多，每日用水二十餘桶。初二日晨雞初唱，翁起挑水，天雨泥濘，驟然失足，將墜山下，忽有人從旁扶掖，極為有力。斯時翁神昏氣喘，忽見人扶救，連呼多謝多謝，無人答應。定睛一望，四面黑漆，杳無人跡，惟見挑擔上燈籠微光耳。旋歸告眾，細述其事，聞者無不咋舌。諦一法師語大眾曰：「幸地藏菩薩顯靈救翁性命，否則法會名譽減色也。此翁發願，挑水供眾，功德甚大，故危難中蒙菩薩施救」。此事引起當地善信，倍深誠敬發利益眾生心，耶教徒數人，亦來皈依佛法。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>夢見菩薩<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本鎮地藏法會首事季石臣居士，一向行善。一日誦地藏經，知地獄苦狀，心大驚怖。並見經中有云，欲知父母生處，可誦菩薩本願經，即得菩薩指示。於是發願，持齋誦經。三十餘日。夢中得見地藏菩薩，坐蓮座上，大放瑞光，普照大地，莊嚴法相，告季居士曰：「爾父母仍在冥都」。即引至一處，見父母皆坐殿庭，輪珠念佛，未有言語。晨雞已鳴，驚寤起身，焚香跪菩薩前，重發大願，願父母早生極樂，終身食長齋戒殺。每日百忙中，持誦地藏經一遍，以宏揚佛法救拔眾苦為己任，數年來未嘗稍倦。此次創辦地藏法會，季居士之力居多也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>亡子升天<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>趙家駒居士，乃本邑天成鄉巨渡人，信佛極篤。子病而殤，趙居士哀痛之際，發願為子求解脫。持念地藏菩薩名號，將滿萬遍，恍惚中見子從屍中起，漸漸上昇，衣羽衣，腳雲鞋，歷歷在目，停睛一望，已不見矣。趙居士見此奇狀，信為菩薩靈感，知亡子升天無疑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>夢睹法相<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本鎮東街林獻法君，索無信佛之行。一夕夢中見地藏菩薩，從天而降，身穿袈裟，頭戴蓮花冠，威容赫赫，不敢仰視。旁有一聯，一字反犬中有一言字，不識，次日問人，乃知獄字也，連之為「地獄不空」等字，略能記憶，始知地藏菩薩顯聖。即發願念佛，參加本會，奉行極篤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>車水不乾<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>虹橋居士林，與淨宗寺相隔數步，寺僧專修淨土，戒行具足，人所欽敬，慧卓唯西二上人，其尤著者也。寺中有放生池，廣蓄水族，解放後，地人謀車池水，網魚取利。寺僧向之說情，不允。糾眾共車，自早至暮，不能通一尺水，車板毀壞極多。諸人大呼奇事，此池之水，終日車之不乾，其中必有緣故，遂拆車而去。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>斷除惡夢<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本鎮東街薛紀高母者，與趙常華居士為鄰。薛母夜多惡夢，叫喚甚高，鄰人被吵，幾不安枕。趙君告嫗曰：地藏經云，夜多惡夢，持念地藏菩薩名號，滿萬遍即無。嫗曰：「真有其事，我當試之」。遂日夜持阿彌陀佛名號，及地藏菩薩名號，從此不復作惡夢矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a21></a><span style='color:#333399'>地藏菩薩靈感記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>杜慧本</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四十五年春間，李文啟居士勸余持誦地藏經。余於是年農曆三月下旬起，每於晨朝讀誦地藏經一部，持念聖號數百遍。自思維障深業重，福薄慧淺，念誦時妄念迭起，未能一心專念。但於此兩年內，曾夢見眷屬及親友之先靈，莫非菩薩已為救拔，令彼先靈離苦得樂歟！人生不如意事十常八九，眾生歷劫以來，造諸惡業，業力所感，成就種種煩惱境界。余自誦經以來，不如意事漸次減少，於諸世務，從心所欲者，少逆境顯現。有時以因緣所生法，無自性之理智觀照，瞋心得漸潛伏。余念誦功力淺薄，尚無特殊之靈異。而於個人之小天地中，蒙受福利，身心輕安，具見地藏菩薩慈悲廣大，護念眾生，無微不至。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>釋尊在忉利天為母說法，發起說此地藏經以盡孝。經中主要事實，則為地藏菩薩，於因地中，所作救母大孝種種行願。凡讀誦此經者，當首先孝敬父母，如堂前活佛，父母若已逝世，即以誦經功德迴向，地藏菩藏得令離苦得樂。靈感錄俱有事實證明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>經言：善男子，善女人，欲求現在未來百千億等願，百千萬億等事，但當皈依瞻禮供養讚歎地藏菩薩形像，如是所願所求，悉皆成就。又復經言：地藏菩薩分身遍滿百千萬億恆河沙世界，每一世界化百千萬億身，每一身度百千萬億人，令皈敬三寶，永離生死至涅槃樂。其攝化之廣，幾乎盡虛空界。吾人讀誦尊經，皈敬地藏菩薩，祈求攝入菩薩慈悲願海，得般若波羅蜜多。同時發菩薩心，廣度眾生，如是乃能度己度人，圓滿菩提。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
'>中華民國四十七年春季<span>&nbsp; </span>杜慧本敬記</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a22></a><span style='color:#333399'>四十年親歷靈感彙記<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>聶雲臺</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>前清宣統元年之冬，予妻蕭夫人患子癇症，抽搐不知人事。胎下後昏迷不省。目閉口噤，經兩日夜。予守坐榻旁，無所為計。病人忽開口呼予及小兒名，「速叩頭拜觀世音菩薩」。予問云：「菩薩在何處？」夫人云：「在窗臺上。」予等拜畢，病人目已能開，神智清明，言語如常。予問云：「菩薩著何衣服？」夫人云：「著白袍繡卍字」。次年吾妻特製繡卍字袍，予親赴普陀送於廟中。適與伍廷芳博士同舟，渠極言素食之益，予即從此不食肉類。其因緣亦甚奇也。予妻遵吾母之教，每月逢九持觀音齋，並焚香禮拜，其母病危時，嘗割臂肉煎藥奉母，其志心誠孝，故病中蒙大士顯靈救拔，非偶然也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民十三年，予因實業失敗，閉門思過，每日讀金剛經及觀世音普門品經。予一人獨居三層樓小室，旁一團室玻璃頂，甚光明，室中空無一物，惟一書案及一椅為予誦經之所。一日誦普門品時，忽聞檀香，然並無香爐，誦經畢，至祖宗堂觀之，亦非有人燃香，此為第一聞香。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國十五年農曆正月，予至蘇州寓本柏農居士家，居士教予誦楞嚴咒心僅七句，謂予云：「此咒有無上威力，誦之有大利益」。是夜元宵，予與居士至南園荒地步月，其地人家甚稀，皆以種菜為業，夜間家家閉門，寂無聲響。予默誦日間所學咒語，至一荒橋上，忽聞異香撲鼻，百步之內並無人家。予問李居士「亦聞香氣否」？居士言：「已聞之，君殆在持咒乎。」其香之妙，尤勝於沈檀，顯然為咒之感應也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國十五年，予每早與吳覺初居士等讀華嚴經普賢行願品一卷。傳君翰飛乃留美紡織系畢業，在恆豐廠服務，每早亦趕來誦課，一日，約在仲冬，正誦經時，忽聞桂花香，誦經者四人同聞之。課畢至堂屋，問他人亦聞香氣，實無一切有香之物也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國十七年，予在堂屋大士像前禮拜訖，登樓至母室。母問云：「汝適所焚香味甚佳，殆非尋常之香。」予答云：「誠然，內有沉香。」然吾母何以能聞見，其事甚奇。因吾母數十年來，其嗅覺不聞香臭，即就鼻嗅之亦無感覺也。因問母云：「昨日配紅靈丹在此室中和麝香冰片，母亦聞其香氣否？」母言：「卻未聞見。」予曰：「我在大士前為母默禱之感應耳」。母甚欣然，蓋樓下焚香處距樓上母室甚遠，而能聞其香氣甚佳，非大士示現靈異而何？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民國十六年，予偕湘陰郭涵齋居士朝普陀，遂至育王寺禮舍利。先至天童寺禮佛，天童寺為有名之古道場，距育王甚近。清末時，高僧八指頭陀住持此廟。八指頭陀本農家子弟，其父為郭居士家佃農，居士幼時常共遊戲，後其父捨頭陀與寺僧為徒，素未讀書，在廟學課誦，始略識字。自以天資暗鈍，對於經義不能了解為恨，遂辭師往朝普陀，並往育王禮舍利以開智慧。居育王數年，於佛誕日燒兩指供佛，惟餘八指，故稱八指頭陀。次年仍自覺慧悟未開，又於背上挖肉，炷油點燈。旋返長沙，過洞庭時，登岳陽樓，忽成詩一句，曰：「洞庭波送一僧來」。至長沙遇一僧，有詩名，即以詩句問之。僧云：「此句大佳，將來必能成詩家。」遂教以讀唐詩三百首，前此固未讀過任何古詩也。自育王歸後，對於經典遂能了悟，解行相應，為僧界所推崇。而頭陀仍習各種苦行，如狗缽剩飯，廚中餿飯，皆取食之。而詩名大著，清末大詩人王君壬秋常與唱和。後赴寧波天童寺任方丈，十數年以終。塔（僧墓立塔）在天童寺門外，塔旁建廟三間，內供頭陀畫像。予入寺聽講經，郭居士則至頭陀塔廟內念佛二小時之久，云與老友共盤桓也。旋離寺，寺前有大樹林長約一里，予等在深林中行，郭輿在前，行數十步，郭君伸首望後，問予云：「汝聞香氣否？」予曰：「未聞」。又數十步，郭君又伸首出問予：「聞香氣否？」又數十步復問，予皆未聞。後郭君告予云：「香氣直送至樹林盡處始止」。蓋顯然為頭陀示現靈感也。古來禪宗大德開悟者不可勝數，亦有得文字般若（智慧）者。頭陀以精修苦行而開慧悟，以素未讀詩之人忽而能作詩，且格調之高，至難於比擬。頭陀逝後，詩人陳散原君刻其遺集，王壬秋君作序云：「頭陀詩格之高，可比之唐詩僧某某等。」次年又補作一序云：「曩所作序，至頭陀詩可比唐詩僧某某，今思之言殊失當，蓋頭陀詩格之高，非某某所及也」云云。兩序皆刻入集中，亦足見其欽仰之至矣。詩之為道，未易為普通人所了解。前清考試，人人作詩，至於翰林尤以工詩為要。大抵所謂工者，韻調鏗鏘，詞藻堆砌，自詩人觀之，止堪覆甕，不登大雅之堂也。頭陀於古詩書初未入目，而能成佳詩，其後當然亦讀古詩，然讀書甚少，當然無故典可供運用。則其詩之佳處，純在素描天真，就當前情景寫實，同時具有最高之風度韻味，所謂天趣也（新文學家林語堂君選明代文學十家以天趣為主，其中九人皆佛學家）。禪宗開悟後，能開口自合道妙，辯才無礙，文字般若其餘事也。其示現香氣之靈感，可知頭陀開悟證果之成就甚高矣。又按晉魏六朝唐宋大詩人，十之八九為佛學家，或有信仰之遺傳者，亦足見佛學與中國詩之關係，蓋佛學以除我執為徹始徹終工夫，我執既除，天真始露也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>予與郭居士同至育王寺禮舍利（舍利為佛身火化時骨所結成精圓小粒），予兩年前已瞻禮一次。舍利藏於小鐵塔中，旁有空隙可以窺見。舍利大如胡椒，以金屬小柄下作爪形嵌舍利懸於中，如鐘磬之錘。予前所見者舍利及柄皆黃金色，此次與郭居士所見皆為暗藍色，兩人皆以為不吉，對佛懺悔。夜間各禮佛禮十拜，次晨復請觀之，兩人所見皆金色，與予前歲所見同。予想舍利本外包金箔，但何以先日所見變為藍色，次早又為金色。各地來朝山僧尼及居士禮舍利者每日多至數十人，禮拜後則由值殿僧從殿龕中請出，引入殿後天井在蒲團上跪而觀之。觀者，所見形色各各不同，有見白光，有作紅色，或作黑色，或無所見，予詢之多人，皆不一致，蓋隨各人業力所感也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a23></a><span style='color:#333399'>地藏菩薩神通力感應錄<span
lang=EN-US></span></span></p>
  <p class=MsoPlainText align=right style='text-align:right;text-indent:24.0pt;
'>顧居士</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>今（八○）年夏九華朝山歸來，百感交集。一日，定中念及在肉身殿前曾一再叩請本尊地藏菩薩摩訶薩加持弟子能心生正念，永不退轉，發揮所長，利益眾生，進而效法本尊所發宏願，救度眾生離苦得樂。因初習禪定至誠渴望能於定中再次瞻仰禮拜本尊地藏菩薩摩訶薩，於隨息時頻頻念「南無本尊地藏王菩薩摩訶薩」的名號，俟隨息順暢後，一邊遙觀九華肉身殿內之地藏分身莊嚴形像，一邊緩緩心誦「南無大悲大願，大聖大慈，本尊地藏菩薩摩訶薩」一遍又一遍猶如繞塔時念地藏名號一般，忽然渾然忘我，一切俱空，連舌舐上顎<span
lang=EN-US>....之身、口、意盡皆消失，胸口頓有一股狂大的氣流往頭頂門直衝，雖然霎那驚愕，然因口念地藏名號心神篤定，由胸口至頭頂頓呈扇形金光閃閃，恍若置身虛空中神遊一般，讓人樂不思蜀，良久才如夢初醒，又回到現實的世界，聽到兩旁的聲息。不過有了這次奇妙殊勝的經歷後，世間的對待似乎寬容、慈悲、無我多了，希望能常保此間關懷，直至金剛經上所載「無我相、人相、眾生相、壽者相」之空慧波羅蜜境界，進而達於不生不滅之涅槃，方不負本尊地藏菩薩的加持與垂愍。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
