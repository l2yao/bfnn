
<html>
<head>
<meta http-equiv=Content-Type content="text/html; charset=Big5">
<title>普明禪師牧牛圖頌導師註解</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>普明禪師牧牛圖頌導師註解<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>耕雲先生講述<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">未牧第一</a></span></p>
  <p class=MsoPlainText align=center style='text-align:center'><span lang=EN-US><a
href="#a02">初調第二</a></span></p>
  <p class=MsoPlainText align=center style='text-align:center'><span lang=EN-US><a
href="#a03">受制第三</a></span></p>
  <p class=MsoPlainText align=center style='text-align:center'><span lang=EN-US><a
href="#a04">回首第四</a></span></p>
  <p class=MsoPlainText align=center style='text-align:center'><span lang=EN-US><a
href="#a05">馴服第五</a></span></p>
  <p class=MsoPlainText align=center style='text-align:center'><span lang=EN-US><a
href="#a06">無礙第六</a></span></p>
  <p class=MsoPlainText align=center style='text-align:center'><span lang=EN-US><a
href="#a07">任運第七</a></span></p>
  <p class=MsoPlainText align=center style='text-align:center'><span lang=EN-US><a
href="#a08">相忘第八</a></span></p>
  <p class=MsoPlainText align=center style='text-align:center'><span lang=EN-US><a
href="#a09">獨照第九</a></span></p>
  <p class=MsoPlainText align=center style='text-align:center'><span lang=EN-US><a
href="#a10">雙泯第十</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>所謂「牧牛」，乃明心見性後之「保任」工夫。此「牛」亦即六祖之「我有一物……。」為宗門「知有」之來源。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>或問，既已見性，斯即成佛亦，更牧牛則甚？須知「理雖頓悟，悟乘並銷；事須漸除，因次第盡。」所謂「隱隱猶懷舊時嫌」。無始習氣，何能頓盡？況曰：「十月懷胎，三年溫養」，自牧之功豈可輕忽？雖然如斯，若是過量的大人，「知得是般事便休」，更無許多絡索也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>未牧第一<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>猙獰頭角恣咆哮</p>
  <p class=MsoPlainText style='text-indent:24.0pt;'>奔（原文為三個「牛」）走溪山路轉遙</p>
  <p class=MsoPlainText style='text-indent:24.0pt;'>一片黑雲橫谷口</p>
  <p class=MsoPlainText style='text-indent:24.0pt;'>誰知步步犯佳苗</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>參禪參到「山窮水盡疑無路」時，不可退心，須知凡事到極處，就會有個「反」出現。不但「物極必反」，須知理極也一樣會必反，而綻現出一個「柳暗花明又一村」來。事實上，如果不能窮溯到一切理事和生命的源頭而親證大宇宙的實相，又如何斷得了惑而澈了？然而惑雖斷而乏保任之功，則習染依舊，十九自陷於「豁達空」，流於狂禪。豈不大可畏哉！是悟後起修，必不可忽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>初調第二<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>我有芒繩驀鼻穿</p>
  <p class=MsoPlainText style='text-indent:24.0pt;'>一回奔競痛加鞭</p>
  <p class=MsoPlainText style='text-indent:24.0pt;'>從來劣性難調治</p>
  <p class=MsoPlainText style='text-indent:24.0pt;'>猶得山童盡力牽</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>牧牛之道，須「允執厥中」，無過不及，恰到好處。急不得，急則成執，忘不得，忘則走失。總之必須堅持秒秒盯牢，步步中道，牛方易於調伏。否則一存姑息，牛乃難制矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>受制第三<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>漸調漸伏息賓士</p>
  <p class=MsoPlainText style='text-indent:24.0pt;'>渡水穿雲步步隨</p>
  <p class=MsoPlainText style='text-indent:24.0pt;'>手把芒繩無少緩</p>
  <p class=MsoPlainText style='text-indent:24.0pt;'>牧童終日自忘疲</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>調伏既力，牛漸上路，稍稍管帶，即中規矩矣。從此但莫放縱，可保無失。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>回首第四<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>日久功深始轉頭</p>
  <p class=MsoPlainText style='text-indent:24.0pt;'>顛狂心力漸調柔</p>
  <p class=MsoPlainText style='text-indent:24.0pt;'>山童未肯全相許</p>
  <p class=MsoPlainText style='text-indent:24.0pt;'>猶把芒繩且系留</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>回首者，時時思憶來時路，迥非昔日舊行履之謂也。若不回首，如何出塵？其悟後迷者，蓋緣渾忘本來，昧卻初因之過耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>馴服第五<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>綠楊陰下古溪邊</p>
  <p class=MsoPlainText style='text-indent:24.0pt;'>放去收來得自然</p>
  <p class=MsoPlainText style='text-indent:24.0pt;'>日暮碧雲芳草地</p>
  <p class=MsoPlainText style='text-indent:24.0pt;'>牧童歸去不須牽</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此則保任功深，生處漸熟，熟處漸生，舊習漸消，性功斯顯。已見變化氣質之明效矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>無礙第六<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>露地安眠意自如</p>
  <p class=MsoPlainText style='text-indent:24.0pt;'>不勞鞭策永無拘</p>
  <p class=MsoPlainText style='text-indent:24.0pt;'>山童穩坐青松下</p>
  <p class=MsoPlainText style='text-indent:24.0pt;'>一曲升平樂有餘</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>調伏既久，舊習殆盡，自在優遊，咸契中道。從此「發而皆中節」，不勞心力，「自然合他古轍」，洵可慶也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a07></a><span style='color:#333399'>任運第七<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>柳岸春波夕照中</p>
  <p class=MsoPlainText style='text-indent:24.0pt;'>漫煙芳草綠茸茸</p>
  <p class=MsoPlainText style='text-indent:24.0pt;'>饑餐渴飲隨時過</p>
  <p class=MsoPlainText style='text-indent:24.0pt;'>石上山童睡正濃</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>前者「一回入草去，驀鼻牽將來。」而今仰首低頭，舉足下足，無不合道矣。初初時慮走失，而今趁亦不去，殆臻不退轉者歟？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a08></a><span style='color:#333399'>相忘第八<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>白牛長在白雲中</p>
  <p class=MsoPlainText style='text-indent:24.0pt;'>人自無心牛亦同</p>
  <p class=MsoPlainText style='text-indent:24.0pt;'>月透白雲雲影白</p>
  <p class=MsoPlainText style='text-indent:24.0pt;'>白雲明月任西東</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>牛牧我？我牧牛？牛即我，我即牛。彼此相忘泯行跡，「雲在青天水在瓶」。相契既深，心心相印，因相融而相忘矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a09></a><span style='color:#333399'>獨照第九<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>牛兒無處牧童閑</p>
  <p class=MsoPlainText style='text-indent:24.0pt;'>一片孤雲碧嶂間</p>
  <p class=MsoPlainText style='text-indent:24.0pt;'>拍手高歌明月下</p>
  <p class=MsoPlainText style='text-indent:24.0pt;'>歸來猶有一重關</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>無人無我亦無牛，無心無事有何求？從此不相繩頭弄，自在遨遊樂無愁。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至此真個「靈光獨耀，迥脫根塵，體露真常，不拘文字；心性無染，本自圓成，但離妄緣，即如如佛」矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a10></a><span style='color:#333399'>雙泯第十<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>人牛不見杳無蹤</p>
  <p class=MsoPlainText style='text-indent:24.0pt;'>明月光含萬象空</p>
  <p class=MsoPlainText style='text-indent:24.0pt;'>若問其中端的意</p>
  <p class=MsoPlainText style='text-indent:24.0pt;'>野花芳草白叢叢</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>導師註解<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>人牛雙泯，理事不存，一真法界，法界一真。此是大圓滿，亦名大涅槃——真常、真樂、真我、真淨。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>唐以前宗師相承皆直指人心，見性成佛。遜至以後，根器日劣，信心日薄，不得不出之以門庭作略，而禪風墜矣。圓悟、大慧稍稍提振，便見人才輩出，究宜如何，大堪深思。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> <!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
