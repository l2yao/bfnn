
<html>
<head>
<meta http-equiv=Content-Type content="text/html; charset=Big5">
<title>佛說無量壽經要義</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" class="Normal" bgcolor="#ffffff">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>佛說無量壽經要義<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>太虛大師講<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>學人梵燈、善長合記</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span
style='color:#003300'>──十五年五月初在漢口佛教會──<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">淨土法門在佛法中之位置</a></span></p>
  <p class=MsoPlainText align=center style='text-align:center'><span lang=EN-US><a
href="#a02">淨土經論中無量壽經勝義</a></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a01></a>一<span>&nbsp; 
    </span>淨土法門在佛法中之位置</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">甲<span>&nbsp; 
    </span>一切淨土通義</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>土即國土，亦即世界依住之義。所謂淨者，即清淨無垢義。謂此國土，其受有樂無苦，其行有善無染，乃極莊嚴淨妙無上清淨之依處也。又淨為洗淨污穢之動詞。此云淨土，謂菩薩因中依眾生心修種種清淨之行，而使眾生世界清淨，以嚴淨此不淨國土令淨。具此二義，故名淨土。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">１<span>&nbsp; 
    </span>嚴淨佛土</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一切大乘佛法，都是嚴淨國土之行。以諸菩薩最初發大乘心，乘大悲願，不同小乘專為自了。而菩薩初發心，即為普度一切眾生。發此心已，然後修行。完全依眾生之心為心而修行，無自身想，即攝諸眾生以為自。維摩經云：若菩薩修淨佛國行，當何所依？依眾生心；所謂眾生心淨則國土淨。譬如現在國家人心不淨，遂成此多災多難之國土，皆由眾生煩惱惡業增長之所成故。而諸菩薩為轉惡業成淨行故，乃發大心，率眾同修淨行。一國如此，一國安全。世界如此，則全世界和平。是故菩薩修行，不為己利，即以利益一切眾生為心而修行也。此行即為淨佛國土之行，能淨一切眾生心故。一菩薩行如是，一一菩薩修行亦復如是。何以故？譬如一燈在室，其光遍照；一一燈在室，光光遍照。故諸大乘菩薩發心修行，皆為淨佛國土；而諸大乘佛法皆是淨土法門，此嚴淨佛土之義也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">2&nbsp; 
    清淨國土</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>清淨國土，及種種清淨世界，與種種清淨依處，皆名淨土。則此淨土之義甚為普遍，較前尤廣。今可分二言之：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、豎顯三種淨土之義　　一者、變化淨土。在天台教，即所謂凡聖同居與方便有餘淨土是也。此為佛菩薩應六道凡夫與二乘賢聖之機，所示現之清淨佛土也。故名曰變化淨土。為六道凡夫而現者。如佛應在天則天有淨土道場，乃至地獄、鬼、畜無不有佛示現其中，亦即有佛所安居之佛土在故。佛變化身應在人道，則變化土亦在人中。而變化佛非僅應於六道，即應二乘聖者及三賢、四加行菩薩之機者，亦為變化身土；唯轉增勝妙，謂之勝應身土耳。故此云變化土，攝凡聖同居淨土及方便有餘淨土也。二、受用土：此之受用，即受用果報之謂也。所謂造何種因，受何種報。在佛菩薩之果中，為實報莊嚴淨土。此亦分二：一者、自受用，二者、他受用。他受用者：即菩薩所緣無邊相好之身，無邊莊嚴之土，若華嚴經所明華藏世界是也。此乃佛隨菩薩所證、非佛自受。然亦唯有登地菩薩能可了知，地前及餘可知也。自受用者：謂佛果上自所受用，故此清淨佛土，唯佛與佛乃能證之。然則其體為何如耶？謂以無垢清淨菴摩羅識、四智相應為其體性。若欲自心親證了知，非至成佛時不能也。三、法性土：他處亦名常寂光土，此即諸法平等真如法性。此之法性，入初地時能證少分；至於佛位證乃圓滿。蓋諸法從本以來之清淨自性，非從佛淨而淨，是故不增不減，不生不滅。此之淨土，乃名法性淨土。凡愚如此，菩薩、佛亦如此，乃至一草一木一微塵，亦無不如此，無不自性清淨。然必佛智乃能圓證，故亦名佛淨土。上之諸義，統攝一切佛法，故以法性等三種淨土而言之，世出世法無不攝入淨土法門。入此法門，則一切法無不包含。修天人法，則得凡聖同居淨土。修二乘法，則得方便有餘淨土。果修大乘菩薩之行，則得實報莊嚴淨土及常寂光淨土。隨其修入之門不同，修法華行則成法華淨土，修密宗行則入密嚴淨土，修禪宗行入自性清淨土。概言之：即無論人天、小乘、大乘，所修者是何淨土行，則得何淨土果。而此淨土一門，故能統攝大小乘世出世法因果，罄無不盡。由上來所說二義以觀之：一為最勝佛法之大乘不共法；二為無所不攝之普遍一切法。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、橫論十方淨土之義　　如大乘經中所說義：西方極樂淨土，東方藥師琉璃淨土，上方眾香淨土，乃至十方世界種種淨土。即極樂亦為十方淨土之一，不過總集十方淨土之勝，而現為西方淨土耳。此則淨土通義之所以包含內外，普攝無餘者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">乙<span>&nbsp; 
    </span>彌陀淨土別義</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>阿彌陀在因中即法藏比丘，曾多劫觀察無量清淨土，統攝發願，修成彌陀淨土，為勝方便，廣度眾生。如是由上通義，歸到十方中之西方彌陀淨土，則諸通義皆攝入於彌陀淨土。故此進辨別義：法藏比丘因中發願，即願攝十方諸眾生，共生極樂，永出輪迴。而諸大菩薩於因中之根本願雖同，但如何度生，則方便有異。阿彌陀則專示現莊嚴功德無邊之清淨土，引諸眾生起深仰慕，持名往生，入正定聚，即於菩提得不退轉。就漢土一般人而言，每不知此娑婆世界教主為釋迦牟尼佛；但阿彌陀佛則無人不知，可見阿彌陀佛與一切眾生於過去劫中結緣非淺鮮也。今阿彌陀佛既由因中發願而成此勝果；而十方諸佛於攝受眾生法中，亦以彌陀淨土為最勝妙方便，勸導眾生，往生不退。又此淨土，眾生固能深信稱念，自然一一得生極樂，乃至成佛。故此方便為根本之方便，一信信入，即決定成佛無疑也。然此彌陀淨土法門，置之佛法總聚之中，位置如何，今制一表為嗢柁南，後解說之。──淨土宗十住心論表</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;（世間）</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（出世）人天法┐</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（律宗）二乘法┐&nbsp;&nbsp;&nbsp;&nbsp;&nbsp; ├佛法</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（三論）制行教┐&nbsp;&nbsp;&nbsp;&nbsp;&nbsp; ├出世法┘</p>
  <p class=MsoPlainText><span>&nbsp;&nbsp; </span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;（唯識）隱密教┐&nbsp;&nbsp;&nbsp;&nbsp;&nbsp; 
    ├大乘法┘</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（法華）行智教┐&nbsp;&nbsp;&nbsp;&nbsp;&nbsp; ├詮理教┘</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（華嚴）會實教┐&nbsp;&nbsp;&nbsp;&nbsp;&nbsp; ├顯了教┘</p>
  <p class=MsoPlainText><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>（密宗）圓理教┐&nbsp;&nbsp;&nbsp;&nbsp;&nbsp; ├果智教┘</p>
  <p class=MsoPlainText>（禪宗）<span>&nbsp; </span>別行宗┐&nbsp;&nbsp;&nbsp;&nbsp;&nbsp; 
    ├本實教┘</p>
  <p class=MsoPlainText>難行道─┐<span>&nbsp;&nbsp;&nbsp;&nbsp;&nbsp; </span>├超理宗┘</p>
  <p class=MsoPlainText>（淨土）├通行宗┘</p>
  <p class=MsoPlainText>易行道─┘</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>佛法先分世間、出世間法。出世法中分小、大乘。通大小乘有制行之制教：制行教者，即我佛所說之戒律，使諸眾生止惡而行善也。再進為大乘詮理教，以佛菩薩智證平等，清淨法界，不可思議，所以施方便智，為諸眾生演說諸法詮表其義，使其依文思義而求深悟。此詮理教，又分為二：一者顯了，二者隱密。如大乘般若等多說空義，隱不空義，曰隱密教。而空不空義皆顯了者，謂之顯了教。此顯了教，在菩薩因行智上而流出者，曰行智教；在佛果智上流出者，曰果智教。果智教中，若法華之會三歸一，曰會實教；對此本唯實者，曰本實教。若華嚴等，詮理最為圓滿，以菩薩因海顯諸佛果海；凡佛法之可言說者，皆已說之，所以名為圓理教也。餘則超理曰宗，不在言教，所謂行起理絕，此有通行別行之二：如密宗之各有本尊壇場手印，各人各修，各修一行，則得此一行之功用，求財、求壽、求天、求神，枝末方便千差萬別；雖皆流出佛之果智，非必為出世成佛之根本方便，唯亦是超理之行耳。至於禪、淨通行，不須別別各立行法，所謂阿伽陀耶總治萬病，摩尼寶珠總成萬德。有此一行，一切皆具，以是直截根源之法門故。得根本時則萬德齊彰，萬用齊發故；未得根本，不願為尋枝摘葉之事故。此分難行、易行二道：專修禪宗行者，則必深明本心，開悟實相，定慧圓成，方為了當，故為難行之道。度此難行，則更有一易行道之淨土在。故永明大師云：『無禪有淨土，萬修萬人去，但得見彌陀，何愁不開悟』！以此重重上推，至極究竟，乃得淨土。可知淨土法門，深大圓廣，統攝無量，而居佛法中最高之位也。故吾人對此不可不明信奉行。隨順阿彌陀佛，發如是願，自利利人，超此惡世，直入極樂，得不退轉；行菩薩道，廣化一切眾生，皆使離一切苦，得究竟樂。此則修彌陀淨土之大勝利也，吾人豈可忽諸！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a02></a>二<span>&nbsp; 
    </span>淨土經論中無量壽佛經勝義</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>甲、因果具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>彌陀淨土法門，遍諸大乘方等經論。而專說者，向為三經、一論，多談果事。此經則言法藏比丘於菩薩因中修種種願行，乃獲得今此之淨果。又以此所得之妙果，轉而攝化十方眾生，一切眾生依此修因，則亦決得其果。此則自行化他，兩重因果，理皆具足，為第一較勝餘經處。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>乙、信解具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>『信為道元功德母，長養一切諸善根』。解為修行第一義，亦由信心之所生。此經明法藏於因地，由深信勝解而造成彌陀淨土。在餘淨土經論，多談生信之難，以勸生信。此經勸信同切，而尤啟發法空無我、唯心如幻之殊勝解，令了佛智明達無惑。故其信心勝解，兩皆圓具，此又較餘經之殊勝處也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丙、願行具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>彌陀經雖有多善根福德因緣，乃得往生；然未明應如何修多善根福德。而在此經，既明彌陀因中如何發願修行，又明依彌陀之淨果，求往生者當如何以發願修行。願行雙具，為此經第三殊勝也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丁、勸誡具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>勸者、所以舉善令生欣慕心也。誡者、指斥諸惡會遠離也。此經痛言娑婆世界如何苦惱，警惕其心，使發厭離之想；尤復廣讚淨土如何莊嚴妙樂，以啟發其信願。激揚叮囑，悲心獨切。此為第四殊勝也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊、理事具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>理者、真如如幻等理。事為事相，如淨土中阿彌陀佛光壽無量，黃金布地，音樂和暢，皆事之勝妙可徵者。餘淨土經，顯事隱理，此經理事圓明，如信解中所說，故為第五殊勝也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己、說證具<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此說西方淨土諸種功德，無量莊嚴不可思議。雖然十方諸佛，亦稱極樂淨土如何清淨，如何莊嚴，但未親見，難決人信。今佛說此經已，令阿難頂禮西方極樂淨土之阿彌陀佛，亦現極樂淨土莊嚴之相，使當會大眾皆得親見之。則不唯說之而現證之矣。是為此經第六殊勝義。(梵燈、善長合記)</p>
  <p class=MsoPlainText style='text-indent:24.0pt;'><span lang=EN-US>&nbsp;(附註)　原題『佛說無量壽經紀要』，今改題。</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2">
<!-- Begin of Hotrank Counter - DO NOT MODIFY -->
<script language="JavaScript"
src=""></script>
<!--
---- End of Hotrank Counter - DO NOT MODIFY -->
</font></font></font><a href="http://www.bfnn.org"><img src="../books/sign.gif" width="300" height="30" border="0"></a> 
<!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
