
<html>
<head>
<meta http-equiv=Content-Type content="text/html; charset=Big5">
<title>地藏菩薩本願經講義（地神護法品第十一）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="../books/book.css">
</head>
<body lang=ZH-TW background="../books/textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>地藏菩薩本願經講義</span></b></p>
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>（地神護法品第十一）</span></b><b><span
lang=EN-US style='font-size:36.0pt;font-family:標楷體;
color:#FF6600'></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>唐于闐國三藏沙門實叉難陀譯<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>知定法師著述</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span lang=EN-US
style='font-family:"Times New Roman";"Courier New"'>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>地神護法品第十一<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>科註云：「校量施福助成佛道，則地藏本願，大意昭明。付囑已竟，大士承領，則一經正宗之大事已訖。此下三品，皆為流通此經也。而地神首為護法者，南閻浮提是其所主，故率先護之。使後世修行無障，在在流通也。」地即土地，神是主宰義，即是主宰世界土地者，就叫做地神。然而地從何來？神是何名？據首楞嚴經云：「覺明空昧，相待成搖，故有風輪執持世界。因空生搖，堅明立礙，彼金寶者，明覺立堅，故有金輪保持國土。堅覺寶成，搖明風出。風金相摩，故有火光為變化性。寶明生潤，火光上蒸，故有水輪含十方界。火騰水降，交發立堅。濕為巨海，乾為洲潬。以是義故，彼大海中，火光常起，彼洲潬中，江河常注。水勢劣火，結為高山。是故山石擊則成燄，融則成水。土勢劣水，抽為草木。是故林藪遇燒成土，因絞成水。交妄發生遞相為種。以是因緣，世界相續。」華嚴云：「三千大千世界以無量因緣乃成。且如大地依水輪，水輪依風輪，風輪依空輪，空輪無所依。然眾生業感，世界安住。」智論云：「三千大千世界皆依風輪為基。」主南閻浮提地神，叫做堅牢，係女性。最勝王經云：「此大地女神，名曰堅牢。」諸天傳云：「地祇乃總號，安住不動皆地神故，堅半乃別名。」天屬陽，故為父；地屬陰故為母。母性純能育萬物，地性亦復如是，能夠生長動植等種種物類，是以司其主者，為女神。言護法，即是擁護佛的正法。金光明經堅牢地神品云：「隨是經典所流布處，是地分中敷師子座，令說法者宣說。我當在中，常作宿衛，隱蔽其身，於法座下，頂戴其足。而此大地，眾昧增長，藥草華果，皆悉具足，眾生食已，增長壽命。」本經亦云：「佛告堅牢地神：汝大神力，諸神莫及。閻浮土地，悉蒙汝護，乃至草木沙石稻麻竹葦穀米寶貝從地而有，皆由汝力。若未來世中，依地藏本願經修行者，以汝神力而擁護之，勿令一切災害，及不如意事，聞於耳。」本品是敘述堅牢地神受佛囑咐誓願擁護諸依法修行眾生者，故說地神護法品第十一。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>以下流通分，分為總別。別中分為三：初地神護法流通，二見聞利益流通，三囑累人天流通。在囑累人天品後「爾時十方一切諸來不可說不可說諸佛如來」下至「合掌而退」是總流通。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>爾時堅牢地神，白佛言：「世尊！我從昔來，瞻視頂禮無量菩薩摩訶薩，皆是大不可思議神通智慧，廣度眾生。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此下是堅牢歎德，在歎德中又分為二，這是通明昔遇。科註云：「堅牢有二義：一約事，取力能承載，發生資益地味，養育萬民，安立群品。二約法，以智度法門，常無改變，常也；能荷山川，樂也；能生萬物，淨也；地方自在，我也；具此四德，稱神。以具事法二義，故名堅牢地神。」堅牢女神，不但是閻浮提地主，普育萬物，而且是正信優婆夷。如長阿含經云：「佛告比丘：有四大天神，何等為四？一者地神，二者水神，三者火神，四者風神。昔者地神生惡見言：地中無水火風。時我知此地神所念，即往語言：汝當生念言地中無水火風耶？地神報言：地中實無水火風也。我時語言：汝勿生此念，謂地中無水火風。所以者何？地中有水火風，但地大多故地大得名。佛告比丘：我時為彼地神次第說法，除其惡見。示教利喜，施論戒論生天之論。欲為不淨，上漏為患，出要為上。敷演開示，清淨梵行。我時知其心淨柔軟歡喜，無有陰蓋，易可開化。如諸佛常法，說苦聖諦，苦集諦，苦滅諦，苦出要諦，演布開示。爾時地神即於座上，遠塵離垢，得法眼淨。譬如潔淨白衣，易為受色。彼亦如是，信心清淨，遂得法眼。無有狐疑，見法決定，不墮惡趣，不向餘道，成就無畏。而白我言：我今歸依佛，歸依法，歸依僧，盡形壽不殺、不盜、不婬、不欺、不飲酒、聽我於正法中為優婆夷。」在忉利法會之中，天神無數，堅牢所以自動越班白佛自任重擔者，科註謂意道弘經必藉地，轉法須賴食，地固由我主之，食亦由我生之。若吾不護持，其何以流通至教。堅牢發心以來，歷經久遠，故云我從昔來。所經時久，而親近之大善知識亦復眾多，故說瞻視頂禮無量菩薩摩訶薩。菩薩化導眾生不但須要甚深智慧，而且更具微妙神通，始克應運無方。這些智慧神通，非心可思，非言可議，故說不思議等。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>是地藏菩薩摩訶薩，於諸菩薩，誓願深重。世尊！是地藏菩薩，於閻浮提，有大因緣。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是別讚地藏菩薩誓願深重。十輪經云：「此善男子，於一一日每晨朝時，為欲成熟諸有情故，入殑伽河沙等諸定。從定起已，彼於十方諸佛國土，成熟一切所化有情，隨其所應，利益安樂。」占察經云：「此善男子，發心已來，過無量無邊，不可思議阿僧祇劫，久已能度薩婆若海，功德滿足。但依本願自在力故，權巧現化影應十方。雖復普遊一切剎土，常起功業，而於五濁惡世，化益偏厚。」故說於諸菩薩誓願深重，於閻浮提有大因緣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>如文殊、普賢、觀音、彌勒、亦化百千身形，度於六道，其願尚有畢竟。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是舉諸大士為例以顯地藏之願。文殊為諸佛之師，普賢觀音，古佛應世，彌勒位登補處，地藏已登極聖，論其功德無異。十輪經言：除文殊普賢觀音等諸大菩薩，餘皆不及地藏，今地神則謂文殊等似遜一籌，正以誓願有畢竟與不畢竟耳，非謂功德有優劣也。這些菩薩於娑婆世界，隨類應現化導眾生，故說亦化百千身形，度於六道。如智論云：「遍吉菩薩，一一毛孔，常出諸佛世界及諸佛菩薩，遍滿十方，以化眾生。」首楞嚴三昧經云：「文殊過去作龍種尊佛，七十二億，作辟支迦佛。」文殊師利般涅槃經云：「佛告跋陀羅曰：此文殊師利，有大慈悲，生於此國多羅聚落，梵德婆羅門家，生時宅化蓮華從母右脅出，身紫金色，墮地能語，寶蓋隨覆，於佛所出家，住首楞嚴定。佛涅槃後四百五十歲，當至雪山，為五百仙人，宣揚十二部經。化令住不退已，至本生空野澤，尼拘摟陀樹下，入首楞嚴三昧。毛孔出金色光，遍照十方世界，度有緣者。身如紫金山，正長丈六，圓光嚴顯，面各一尋。圓光內五百化佛，一一化佛，有五化菩薩，以為侍者。是文殊師利，有無量神通變現，不可具說。」他如觀音普門示現三十二應，現隨類之身形，文殊化為寒山，普賢變作拾得，彌勒為傅大士，及布袋和尚，都是化身度脫眾生之事。度生的事業雖則無窮，而彼發心的願念卻有盡時，故說其願尚有畢竟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>是地藏菩薩，教化六道一切眾生，所發誓願劫數，如千百億琲e沙。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此顯教化難量。一恆河沙尚且無數，千百億恆河沙，則更加難以數知。地藏菩薩教化六道一切眾生，所發的誓願與劫數，就如千百恆河沙之多之久。所謂眾生度盡，方證菩提，地獄未空，誓不成佛。眾生界無盡，地獄界難空，故地藏菩薩的誓願亦無窮無盡。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>世尊！我觀未來及現在眾生，於所住處，於南方清潔之地，以土石竹木，作其龕室，是中能塑畫，乃至金銀銅鐵，作地藏形像，燒香供養，瞻禮讚歎。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是塑像供養讚歎。科註云：「真智靡方，不局東西南北，法身無緣，豈假銅鐵金銀？然地乃供像之所，像為起敬之門。被俗之儀，不壞假名談實相；闡性之法，必由假相悟真容。故依處而作相也。然言於所住處，亦地神據跡而言。」今言南方者，一方面固然是地神據跡而言；另一方面就是因為南洲之南兩鐵圍山間，有閻摩羅王宮殿住處。地藏於南洲化導，而偏重於地獄救苦。作幽冥之教主，故就其垂跡之處，而作室於南。作室供像，冀求福佑，故室擇清潔之地。法苑珠林云：「唐益州郭下法聚寺，畫地藏菩薩像，卻坐繩床，垂腳，高八九寸。本像是張僧繇畫。至麟德二年，七月，當寺僧圖得一本，放光乍出乍沒，如似金環，大同本光。如是展轉圖寫出者，類皆放光。當年八月，敕追一本，入宮供養。現今京城內外道俗，畫者供養，並皆放光。信知佛力，不可測量。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>是人居處，即得十種利益。何等為十？一者土地豐壤，二者家宅永安，三者先亡生天，四者現存益壽，五者所求遂意，六者無水火災，七者虛耗辟除，八者杜絕惡夢，九者出入神護，十者多遇聖因。<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是敘述造室供奉地藏菩薩者，即得十種利益也。是人，即發心造室供養讚歎地藏菩薩之人。科註云：「既聞地藏菩薩不思議誓願威神，即能信解，而復作室塑像，供養禮讚。初則一念信解，次則兼行六度。既是尊重弟子住處，隨所住地，並名吉祥。故每萃休徵，有十種利益也。」何等下，徵起。一者下，列舉十種利益之名。土地肥沃，稼穡易種，果木滋生，故曰土地豐壤。五穀豐登，六親和悅，眷屬安康，時疫不侵，故曰家宅永安。作室嚴像，生者既蒙安樂，福業自資祖禰，故先亡蒙其善緣，並得生天。故云先亡生天。如金光明云：「若有眾生，為供養經典故，莊嚴屋宅，乃至張懸一幡一蓋，及以一衣。欲界六天，已有自然七寶宮殿。是人命終，即得生彼，各各自然有七天女，共相娛樂，日夜常受不可思議微妙快樂。」造室供養香華讚禮，不但已往宗親得生天界，即現在眷屬，亦享無量之福壽，故說現存益壽。如金光明云：「閻浮提內，藥草樹木，根莖枝葉，華果滋茂，美色香味，皆悉具足。眾生食已，增長壽、色、力、辯、安、六情諸根，具足通利。」壽既增長，住於世間，凡所祈求，必定遂意，則身心愉快。所謂種種飲食，衣服臥具，宮殿舍宅，樹木園林，河池井泉，娛樂之具，悉皆具足，莫不遂意，故說所求遂意。所求遂意，則徵祥現瑞，時感吉慶，故無水火災。科註云：「所謂水火者，民生不可一日闕者也。蓋水流濕，潤乎萬物，故居北方坎位。火就燥，熯乎萬物，故居南方離位。水火既濟，則萬物生成。倘水火不時，則萬物燋爛。何況商羊現舞，回祿潛臨，淫雨霏霏，火光熊熊，則災禍非淺矣。」內在遂意，外絕禍患，則身心安樂，無妄之災自寧，故說虛耗辟除。如金光明經云：「若此國土，有諸衰耗，種種艱難，以我等力故，令如是種種，百千衰耗之事，悉皆滅盡。」日作則諸緣遂順，夜眠則身心安庠，故說杜絕惡夢。日則出作，諸事順境，夜則入息，坐享禎祥，一切龍天之所呵護，故說出入神護。如金光明經云：「我等四王，二十八部諸鬼神等，及無量百千鬼神，以淨天眼，過於人眼，常觀擁護此閻浮提。」生茲末季，幸遇上乘，能夠聽經聞法，如法修行，由行證果。成修齋布施，造立塔寺，塑繪聖像，裝治經典等，故名多遇聖因。涅槃經云：「善知識者，令人漸離惡法，增長善法。本未有定、慧、解脫、解脫知見，即使有之，未具足者，則得增廣。」像這樣的聖因，常得值遇，故說多遇聖因。這裡十種利益，前九種，皆是世間利益，後一種乃是出世間的利益，故名聖因。這些利益是由於作地藏聖像，燒香供養，瞻禮讀歎而感得。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>世尊！未來世中，及現在眾生，若能於所住處方面，作如是供養，得如是利益。」<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是結成造立地藏菩薩聖像修禮供養利益。地藏菩薩婆心苦切，悲心遍在娑婆，尤以南洲眾生為念，故能於所住處修禮供養，即得殊勝利益。如十輪經云：「善男子，假使有人於其彌勒，及妙吉祥，並觀自在普賢之類，而為上首，殑伽沙等諸大菩薩摩訶薩所，於百劫中至心歸依，稱名念誦禮拜供養，求諸所願。不如有人於一食頃，至心歸依，稱名念誦禮拜供養地藏菩薩，求諸所願，速得滿足。所以者何？地藏菩薩利益安樂一切有情，令諸有情，所願滿足。如如意寶，亦如伏藏。如是大士，為欲成熟諸有情故，久修堅固大願大悲，勇猛精進，過諸菩薩，是故汝等，應當供養。頌曰：現作種種身，為眾生說法，具足施功德，悲愍諸眾生。假使百劫中，讚說其功德，猶尚不能盡，故皆當供養。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>復白佛言：「世尊！未來世中，若有善男子善女人，於所住處，有此經典，及菩薩像，是人更能轉讀經典，供養菩薩，我常日夜，以本神力，衛護是人，乃至水火盜賊，大橫小橫，一切惡事，悉皆消滅。」<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此是讀經供像能消諸橫。堅牢地神現在於忉利法會所發擁護讀經供像之願，與在金光明法會所發相同。如金光明經云：「隨是經典所流布處，是地分中敷師子座，令說法者，坐其座上，廣演宣說是妙經典，我當在中，常作宿衛。」水火盜賊三者，小則破財虛驚，大則傷失生命。大橫小橫者，不應死而冤枉死！就叫做橫。大橫小橫，各有九種：大橫九種，如藥師經說：「阿難問救脫菩薩言：善男子，云何已盡之命，而可增益？救脫菩薩言：大德！汝豈不聞如來說有九橫死耶？是故勸造續命旛燈，修諸福德。以修福故，盡其壽命，不經苦患。阿難問言：九橫云何？救脫菩薩言：若諸有情，得病雖輕，然無醫藥，及看病者。設復遇醫，授以非藥，實不應死，而便橫死。又信世間邪魔外道，妖孽之師，妄說禍福，便生恐動，心不自正，卜問覓禍，殺種種眾生，解奏神明，呼諸魍魎，請乞福佑。欲冀延年，終不能得。愚痴迷惑，信邪倒見，遂令橫死。入於地獄，無有出期。是名初橫。二者橫被王法之所誅戮。三者畋獵嬉戲，耽婬嗜酒，放逸無度。橫為非人，奪其精氣。四者橫為火焚。五者橫為水溺。六者橫為種種惡獸所噉。七者橫墮山崖。八者橫為毒藥、厭禱、咒詛、起屍鬼等之所中害。九者饑渴所困，不得飲食，而便橫死。是為如來略說橫死，有此九種。其餘復有無量諸橫，難可具說。」小橫九種，如九橫經說：「佛告諸比丘：有九輩因緣，人命未盡便橫死。何等為九？一為不應飯（即不可食而食）。二為不量飯（食無節制）。三為不習飯飯（食不習食之食）。四為不出生（食未消化而又食）。五為止熟（強制止大小便）。六為不持戒（不持戒行而遂觸世法）。七為近惡知織（近於惡友）。八為入里不時，不如法行（非時入里，行為不檢）。九為可避不避（惡疫狂犬等可避而不避）。如是為九因緣，人命為橫盡。」所謂一切惡事，如五星災變，蠱道惡耗等。悉皆消滅，是概括之辭，即是說有此經典及菩薩像或能供養轉讀尊經，則地神日夜以本神力衛護是人，故水火盜賊，橫事惡事，悉皆消滅。故金光明經云：「有是經處，至心聽受。是妙經典，不可思議。功德大海，無量無邊。能令一切，眾生解脫，度無量苦，諸有大海。是經甚深，初中後善。不可得說，譬喻為比；假使恆沙，大地微塵，大海諸水，一切諸山，如是等物，不可為喻。……以能信解，聽是經故。如是無量，不可思議，功德福聚，悉已得之。隨所至處，若百由旬，滿中盛火，應從中過。若至聚落，阿蘭若處。到法會所，至心聽受。聽是經故，惡夢蠱道，五星諸宿，變異災禍，一切惡事，消滅無餘。」……又云：「無量鬼神，及諸力士，晝夜精勤擁護四方，令無災禍，永離諸苦。」科註云：「應心適意隨其所樂，豈非惡事消而善事萃，災橫滅而禎祥集者乎？世有不信之人，謂為誘進之語。豈不聞積善之家，必有餘慶，積不善之家，必有餘殃。又不聞出言善，千里之外應之，出言不善千里之外違之。言行，乃君子之樞機，動天地，感鬼神，得不敬且慎乎。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>佛告堅牢地神：「汝大神力，諸神少及。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此下是教主述成，這是直讚神力。所謂大神力，諸神少及，是指下文之事實。因為地不但能載萬物，而且能生萬物，主宰其間之神，必須有大神力，始能堪任，故說諸神少及。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>何以故？閻浮土地，悉蒙汝護，乃至草木沙石，稻麻竹葦，穀米寶貝，從地而有，皆因汝力。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是讚其神力之所以然。華嚴經云：「時安住等百萬地神，放大光明，遍照三千大千世界，普令大地同時震吼，種種寶物，處處莊嚴，影潔光流，遞相鑒徹。一切葉樹，俱時生長。一切華樹，咸共開敷，一切果樹，靡不成熟，一切河流，遞相灌注，一切池沼，悉皆盈滿。用細香雨，遍灑其地。風來吹華，普散其上，無數音樂，一時俱奏。天莊嚴具，咸出美音，……百千伏藏自然涌現。」金光明經云：「而此大地深十六萬八千由旬，從金剛際至海地上，悉得眾昧，增長具足。豐壤肥濃，過於今日。以是之故，閻浮提內，藥草樹木，根莖枝葉，華果滋茂，美色香昧，皆悉具足。」地土的一切生物，固然因為地神的威力所護，但亦由於眾生的業感。如業報差別經云：「有十業能令眾生得外惡報。若有眾生於十不善多修習故，感諸外物悉不具足。」是以眾生惡業熾盛，則地神不護，故萬物損減。若多修德，則增加地神威力，故萬物豐收。所謂修德，如供養布施佛法僧，聽受經法，廣修善行等。故金光明經又云：「閻浮提內，安隱豐樂，人民熾盛，一切眾生，多受快樂，應心適意，隨其所樂。是諸眾生，得是威德大勢力已，能供養是金光明經，及恭敬供養持是經者，四部之眾。我於爾時當往其所，為諸眾生，受快樂故，請說法者，廣令宣布，如是妙典。何以故？世尊！是金光明若廣說時，我及眷屬，所得功德，倍過於常，增長身力，心進勇銳。世尊！我服甘露無上味已，閻浮提地，縱廣七千由旬，豐壤倍常。世尊！如是大地，眾生所依，悉能增長一切所須之物。增長一切所須物已，令諸眾生隨意所用，受於快樂。種種飲食衣服臥具，宮殿屋宅，樹木林苑，河池井泉，如是等物，依因於地，悉皆具足。……是諸眾生，各於住處，若為他人演說是經，若說一喻一品一緣，若復稱歎一佛一菩薩，一四句偈，乃至一句，及稱是經首題名字。世尊！隨是眾生所住之處，其地具足豐壤肥濃，過於餘地。凡是因地所生之物，悉得增長滋茂廣大，令諸眾生受於快樂。多饒財寶，好行惠施，心常堅固，深信三寶。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>又常稱揚地藏菩薩利益之事。汝之功德，及以神通，百千倍於常分地神。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是述成稱揚利益之事。所謂稱揚地藏菩薩利益之事，如地藏十輪經云：「隨所在處，若諸有情，種種希求，憂苦逼切，有能至心稱名念誦歸敬供養地藏菩薩摩訶薩者，一切皆得如法所求，離諸憂苦。若諸有情，饑渴所逼，有能至心稱名念誦歸敬供養地藏菩薩摩訶薩者，一切皆得如法所求，飲食充足。若諸有情，乏少種種衣服寶飾，醫藥床敷及諸資具，有能至心稱名念誦歸敬供養地藏菩薩摩訶薩者，一切皆得如法所求，衣服寶飾醫藥床敷，及諸資具無不備足。若諸有情，愛樂別離，怨憎合會，有能至心稱名念誦歸敬供養地藏菩薩摩訶薩者，一切皆得愛樂合會，怨憎別離。若諸有情身心憂苦，眾病所惱，有能至心稱名念誦歸敬供養地藏菩薩摩訶薩者，一切皆得身心安樂，眾病除愈。若諸有情，互相乖違，興諸鬥諍，有能至心稱名念誦歸敬供養地藏菩薩摩訶薩者，一切皆得捨毒害心，共相和睦，歡喜忍受，展轉悔愧，慈心相向。……若諸有情，或為多聞，成為淨信，或為淨戒，或為靜慮，或為神通，或為般若，或為解脫，或為妙色，或為妙聲，或為妙香，或為妙味，或為妙觸，或為利養，或為名聞，或為功德，或為工巧，或為花果，或為樹林，或為床座，或為敷具，或為道路，或為財穀，或為醫藥，或為舍宅，或為僕使，或為彩色，或為甘雨，或為求水，或為稼穡，或為扇拂，或為涼風，或為求火，或為車乘……或為修福，或為溫暖，……或為種種世出世間，諸利樂事，於追求時，為諸憂苦之所逼切，有能至心稱名念誦歸敬供養地藏菩薩摩訶薩者，此善男子，功德妙定威神力故，令彼一切，皆離憂苦，意願滿足。隨其所應安置生天涅槃之道。」科註云：「今地神不惟能主閻浮提物，更復讚揚地藏利益之事，則為獲法地神，其福業慧，自然深廣。功德神通，亦叵思議。較餘地神，超過萬億倍，何也？良由大士威德神通，不可思議，譬之諸天甘露，不問貴賤長幼，若有嘗者，無不長生而不死者也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>若未來世中，有善男子善女人，供養菩薩及轉讀是經，但依地藏本願經，一事修行者。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是敘述供像讀經，乃至依經一事修行者，俱得勝利。何以供像讀經，依經修行者均得殊勝利益，一方面固然是地神擁護，另一方面就是地藏菩薩威神之力所加護故。如十輪經云：「世尊告無垢生天帝釋曰：汝等當知！有菩薩摩訶薩，名曰地藏，已於無量無數大劫，五濁惡世時，無佛世界，成熟有情。……是地藏菩薩摩訶薩，有無量無數不可思議殊勝功德之所莊嚴，一切世間聲聞獨覺所不能測。此大菩薩，是諸微妙功德伏藏，是諸解脫珍寶出處，是諸菩薩明淨眼目，是趣涅槃商人導首。如如意珠雨眾財寶，隨所希求，皆令滿足。譬諸商人，所採寶渚。是能生長善根良田，是能盛貯解脫樂器。是出妙寶功德賢瓶。照行善者，猶如朗日。照失道者，猶如明炬。除煩惱熱，如月清涼。如無足者，所得車乘。如遠涉者，所備資糧。如迷方者，所逢示導。如狂亂者，所服妙藥。如疾病者，所遇良醫。如羸老者，所憑几杖。如疲倦者，所止床座。度四流者，為作橋樑。趣彼岸者，為作船筏。是三善根，殊勝果報。是三善本，所引等流。常行惠施，如輪恆轉。持戒堅固，如妙高山。精進難壞，如金剛寶。安忍不動，猶如大地。靜慮深密，猶如秘藏。等至嚴麗，如妙花鬘。智慧深廣，猶如大海。無所染著，譬太虛空。妙果近因，如眾花葉。伏諸外道，如師子王。降諸天魔，如大龍象。斬煩惱賊，猶如神劍。厭諸諠雜，如獨覺乘。洗煩惱垢，如清淨水。能除臭穢，如疾飄風。斷眾結縛，如利刀劍。護諸怖畏，如親如友。防諸怨賊，如塹如城。救諸危難，猶如父母。藏諸怯劣，猶若叢林。如夏遠行，所投大樹。與熱渴者，作清冷水。與飢乏者，作諸甘果。為露形者，作諸衣服。為熱乏者，作大密雲。為貧匱者，作如意寶。為恐懼者，作所歸依。為諸稼穡，作甘澤雨。為諸濁水，作月愛珠。令諸有情，善根不壞。現妙境界，令眾欣悅。勸發有情，增長慚愧。求福慧者，令具莊嚴。能除煩惱，如吐下藥。能攝亂心，如等持境。辯才無滯，如水激輪。攝事繫心，如觀妙色。安忍堅住，如妙高山。總持深廣，猶如大海。神足無礙，譬若虛空。滅除一切，惑障習氣，猶如烈日，銷釋輕冰。常遊靜慮，無色正道，一切智智，妙寶洲堵。能無功用，轉大法輪。善男子！是地藏菩薩摩訶薩，具如是等無量無數，不可思議殊勝功德。」地藏具有如是等種種功德，故能令眾生供像讀經或但依地藏本願一事修行者，均獲勝報。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>汝以本神力，而擁護之，勿令一切災害，及不如意事，輒聞於耳，何況令受。<span lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是地神擁護，令除災害。所謂地神擁護者，如光金明經云：「爾時地神白佛言：世尊！以是因緣，說法比丘坐法座時，我常晝夜衛護不離，隱蔽其形，在法座下，頂戴其足。」所謂一切災害，及不如意事，如金光明經云：「我等諸王及諸鬼神，既捨離已，其國常有種種災異。一切人民失其善心，唯有繫縛瞋恚鬥諍，互相破壞，多諸疾疫。彗星現怪，流星崩落，五星諸宿，違失常度。兩日並現，日月薄蝕，白黑惡虹，數數出現。大地震動，發大音聲。暴風惡雨，無日不有。穀米湧貴，饑饉凍餓。多有他方怨賊，侵掠其國。人民多受苦惱，其地無有可愛樂者。」今既供像轉經，地神擁護，自然化戾氣為祥和，故一切災害及不如意事，尚且不輒聞於耳，而況眼見身受乎。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>非但汝獨護是人故，亦有釋梵眷屬，諸天眷屬，擁護是人。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這段是述諸天擁護。意謂不但汝地神擁護此供像讀經人，除此之外，還有大梵天王，帝釋天主，以及諸天眷屬，亦擁護此供像讀經之人。如金光明經云：「爾時四天王復白佛言：世尊！是金光明微妙經典，能得未來現在種種無量功德。是故人王，若得聞是微妙經典，則為已於百千萬億無量佛所種諸善根。我以敬念是人王故，復見無量福德利故，我等四王及餘眷屬，無量百千萬億鬼神，於自宮殿見是種種，香煙雲蓋瑞應之時，我當隱蔽不現其身。為聽法故，常至是王所止宮殿講法之處。大梵天王，釋提桓因，大辯天神，功德天神，堅牢地神，散脂鬼神大將軍等，二十八部鬼神，大將摩醯首羅，金剛密跡摩尼跋陀鬼神，大將鬼子母及五百鬼子，周匝圍繞。阿耨達龍王，裟竭羅龍王，無量百千萬億那由他鬼神諸天；如是等眾，為聽法故，悉自隱蔽，不現其身，至是人王所止宮殿，講法之處。世尊！我等四王及餘眷屬無量鬼神，悉當同心，以是人王為善知識，共同一行善相應行，能為無上大法施主，以甘露味充足我等，我等應當擁護是王，除其衰患，令得安隱。及其宮宅，國土城邑，諸惡災患，悉令消滅。」又云：「世尊！若有人王，欲得自護及王國土，多受安樂。欲令國土，一切眾生，悉皆成就，具足快樂。欲得摧伏一切外敵。欲得擁護一切國土。欲以正法正治國土。欲得除滅眾生怖畏。世尊！是人王等，應當必定聽是經典，及恭敬供養讀誦受持是經典者。我等四王及無量鬼神，以是法食善根因緣，得服甘露無上法味，增長身力，心進勇銳，增益諸天。何以故？以是人王，至心聽受是經典故，為諸梵天說出欲論，釋提桓因，極種善論，五通之人神仙之論。世尊！梵天釋提桓因，五神通人，雖有百千億那由他無量勝論，是金光明於中最勝。所以者何？如來說是金光明經，為眾生故；為令一切閻浮提內諸人王等，以正法治；為與一切眾生安樂；為欲愛護一切眾生！欲令眾生無諸煩惱，無有他方怨賊棘刺，所有諸惡背而不向。欲令國土無有憂惱。以正法教，無有諍訟。是故人王各於國土，應然法炬，熾然正法，增益天眾。……閻浮提內，安隱豐樂，人民熾盛安樂其處。復於來世，無量百千不可思議那由他劫，常受微妙第一快樂。……爾時佛告四天王：汝等四王及餘眷屬，無量百千那由他鬼神：是諸人王，若能至心聽是經典，供養恭敬，尊重讚歎。汝等四王，正應擁護，滅其衰患，而與安樂。若有人能廣宣流布，如是妙典，於人天中，大作佛事，能大利益無量眾生。如是之人，汝等四王，必當擁護，莫令他緣而得擾亂，令心恬靜，受於快樂。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>何故得如是聖賢擁護？皆由瞻禮地藏形像，及轉讀是本願經故，自然畢竟出離苦海，證涅槃樂。以是之故，得大擁護。」<span
lang=EN-US></span></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>這是解釋梵釋四王諸眷屬等擁護之所以然。這段文的意思，即是說為什麼得到這樣多的天龍八部的擁護呢？須知道這些人所以得到梵釋四王龍天眷屬的擁護，都是由於瞻仰禮拜地藏菩薩聖像，以及轉讀地藏尊經的緣故。這些禮像讀經的人，不但龍天擁衛保護而已，而且由此生乃至終生，自然而然的出離苦海，得涅盤無為之樂。所謂聖賢擁護之聖賢二字，聖者正直的意思，賢者善直的意思。又可以說主者名聖，眷屬名賢。梵釋四王正直為一天之主，所以稱為聖。諸天眷屬，故稱為賢。所謂自然，即是不假造作。畢竟是最終的意思。苦有三苦八苦，無量諸苦，眾生困溺其中難得出離，故喻如海既深且廣，汪洋無涯浩濣無邊。科註云：「言苦海者，準長阿含：四大海水鹹苦，有三因緣：一有自然雲，遍滿虛空，至光音天，周遍降雨，洗濯天宮，滌蕩天下，從迦夷天宮，乃至八萬天下諸山，須彌山王，皆洗濯滌蕩，其中穢惡鹹苦，諸不淨汁，下流入海，合為一味。二、昔有大仙人，禁咒海水，長使鹹苦，人不得飲。三、雜眾生居，其身長大，或百由旬，至七百由旬，呼翕吐納，大小便中，故海水鹹苦。今指業海，苦有萬端，既由禮讀，出離無難。言自然，則不加勉強。說畢竟，則到底不虛。是故行者，應當至心。若至心者，所求必獲，出苦證樂。此正教主天宮付囑之心，亦地藏幽途化人之念切在專行，因果不爽如毛髮者也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
