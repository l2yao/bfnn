
<html>
<head>
<meta http-equiv=Content-Type content="text/html; charset=Big5">
<title>地藏本願經講記（校量布施功德緣品第十）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center;'><b><span style='font-size:36.0pt;font-family:標楷體;color:#FF6600'>地藏本願經講記</span></b></p>
  <p class=MsoPlainText align=center style='text-align:center;'><b><span style='font-size:36.0pt;font-family:
標楷體;color:#FF6600'>（校量布施功德緣品第十）</span></b></p>
  <p class=MsoPlainText align=center style='text-align:center;'>&nbsp;</p>
  <p class=MsoPlainText align=center style='text-align:center;'><span
style='color:#003300'>唐于闐國三藏沙門實叉難陀譯</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>聖一老法師述</span></p>
  <p class=MsoPlainText align=center style='text-align:center;line-height:15.0pt'><span
lang=EN-US style='font-family:"Times New Roman";color:#003300'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><span
style='color:#333399'>校量布施功德緣品第十</span></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>前一品是佛寶，固是成佛之因；此一品是法寶，也是成佛之因。佛寶是人，人無上者佛是；法寶是理，攪理而成萬法，法無上者，涅槃是。悟理有淺深，故有『四聖』之別；迷理有輕重，故有『六凡』之差。三途迷理重，純造惡業；人天迷理淺，乃修善業。純善無惡生天，善惡相兼故為人。六道受生死輪迴者皆迷理之過也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>『四聖』悟理而生智，取證涅槃。『聲聞』聞聲悟道，只斷見思；『緣覺』自力覺悟，兼除習氣；『菩薩』悟真俗二諦之理，所以自度度人；『佛』朗然大覺，直取無上菩提。如是十法界，皆因理而有，理者法也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>今品論成佛之法，應該指六度萬行，因六度攝萬行，布施攝六度，故用布施即該萬行之法。布施有三：一財施，二法施，三無畏施。財施即布施度。持戒不惱無冤，忍辱不報有冤，此二度屬無畏施。精進不倦說法，禪定不錯機說法，智慧不顛倒說法，此三度屬法施。所以舉布施攝六度，六度攝萬行。菩薩因中修萬行，果中成萬德，豈不此品是成佛之因。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>何以要校量？因布施屬法。達摩祖師云：『性淨之理，目之為法。』仁者見仁，智者見智，淺深不同，迷悟有別，所以要校量。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>布施一法，凡夫著相，只得人天福報；聖人離相，永證涅槃之樂。此是凡聖布施不同。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>例如：舍利弗以飯供養佛，佛轉施狗。世尊問：『汝施我，我施狗，那個福大？』舍利弗曰：『世尊施狗福大。』此又論心不論田。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>四十二章經佛言：『飯惡人百，不如飯一善人。飯善人千，不如飯一持五戒者。飯持五戒者萬，不如飯一須陀洹。飯百萬須陀洹，不如飯一斯陀含。乃至飯辟支佛百億，不如飯一佛。』此又論田而不論心。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>維摩經善徒長者子，以瓔珞珠供養維摩居士。維摩分作二分，一分奉難勝如來，一分施會中最下乞兒，而功德等無差別。此又論平等心布施。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若布施時，自己受用，捨一得萬報；而回向法界，畢竟成佛。此又論回向不回向。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如阿那律尊者，過去以稗飯供養辟支佛，感九十一劫天上人間無貧之報，餘福德力，得阿羅漢果。此又論供養聖人難遇之報。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>布施有般若，到彼岸；無般若，滯於此岸。此又論體空與不空之別。布施具德，是如來施；不具德，是聲聞施。此又論三乘一乘之別。好勝布施，作阿修羅；不施，做餓鬼。望報與不望報又不同。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如是布施一法，有無量差別，其理微妙。悟此微妙之理，而證微妙法身。法身無身，以法為身，此之謂也。非叩不鳴，非問不答。地藏菩薩請問，如來轉揚，令一切人，因修布施而悟明微妙之法，而證微妙法身佛。故此品是明法寶。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時地藏菩薩摩訶薩。承佛威神。從座而起。胡跪合掌。白佛言。世尊。我觀業道眾生。校量布施。有輕有重。有一生受福。有十生受福。有百生千生受大福利者。是事云何。唯願世尊。為我說之。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃地藏問法之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>講完佛寶之後，次講法寶。諸法微妙難思，得其法者，一旦成佛；不得其法，萬劫難成。所以地藏承佛威神而問之：「世尊，我觀作白業受報的眾生，校量其布施一法，有輕有重，有的一生受福，有的十生、百生、千生受大福利者。布施是一，何故果報各各不同？唯願世尊，為我說之。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時佛告地藏菩薩。吾今於忉利天宮。一切眾會。說閻浮提布施。校量功德輕重。汝當諦聽。吾為汝說。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>諸法微妙，故單論布施一法，以一例諸，且以閻浮提而論布施功德輕重。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>地藏白佛言。我疑是事。願樂欲聞。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏白佛言：「世尊，諸法難窮其源，我對布施一法亦然——難窮其厎底——所以有疑，願佛為說，我願樂聞。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>佛告地藏菩薩。南閻浮提。有諸國王。宰輔大臣。大長者。大剎利。大婆羅門等。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論能施者，是尊貴之人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若遇最下貧窮。乃至癃殘瘖啞。聾癡無目。如是種種不完具者。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論受施者，最下賤之人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>背凸曰癃；肢體不全曰殘；口不能言曰瘖啞；耳聾、心癡、無目，如是種種不完具人相者，此是悲田，種福最勝。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是大國王等。欲布施時。若能具大慈悲。下心含笑。親手遍布施。或使人施。軟言慰諭。是國王等。所獲福利。如布施百恆河沙佛功德之利。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論能施之心。國王對下賤人，必具大慈悲心，以慈悲心施；下心含笑，以憐憫心施；親手遍布施，以平等心施，或使人施，軟言慰諭，以安慰心施。如是慈悲心、憐憫心、平等心、安慰心，皆菩提心；以菩提心而行布施，施心如佛，所以其福利，如布施恆河沙佛，功德無異。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>何以故。緣是國王等。於是最貧賤輩。及不完具者。發大慈心。是故福利有如此報。百千生中。常得七寶具足。何況衣食受用。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論施果之報。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「何以故」，解釋之詞。緣國王等，能下心憐憫最貧賤輩及不完具者，發大慈心而行布施；施心等佛，故有如此報——百、千生中，常得七寶（指金銀瑪瑙等）具足，何況衣食受用。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。若未來世。有諸國王。至婆羅門等。遇佛塔寺。或佛形像。乃至菩薩。聲聞。辟支佛像。躬自營辦。供養布施。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>夫菩提心，上供諸佛，下愍眾生。前者下愍窮苦眾生而行布施，此則上敬諸佛而修供養。三寶乃殊勝福田，供養得福無量。國王等，有幸得遇佛塔、佛像，此乃出世聖跡，恭敬種善根。向聖人學習，國王一敬，上行下效，全國人民皆敬三寶，不教而自行矣！所以國王等，躬自營辦種種殊勝供養，一唱百和，其布施功德，豈有涯際乎？</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是國王等。當得三劫。為帝釋身。受勝妙樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>善以化民，堪為王師，所以上昇為帝釋天王之報。若能以此布施福利。回向法界。是大國王等。於十劫中。常為大梵天王。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>本來有我，回向自己；今觀施法，從緣而生，根本無我，我執自然微薄，就能回向。自受不如他受，將此福利，回向法界眾生，共同享受；心大福大，心冥法界，福等虛空。此人福大如空，所以感生梵天，作大梵王，享大千世界之福。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。若未來世。有諸國王。至婆羅門等。遇先佛塔廟。或至經像。毀壞破落。乃能發心修補。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修補塔像，令前人造者續福，自己又添福，一舉而兩得福。決疑經云：『造新不如修故，作福不如避禍。』此半句偈，說造新自己得福，修故令前人兼得福。具二福故勝。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>作福雖好，不義之財而修福，福盡禍來，不如先避禍，無禍勝有福故。作福者，仔細留意。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修補寶塔，蘊佛光明；修補精舍，圖佛形像，建苦海之舟航，為信根之枝幹，睹者發心，見便忘返，益福生善，惟此為先。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛遊拘薩羅國，時婆羅門耕田，持牛杖拄地，禮佛。佛笑。比丘問佛。佛言：『此人今禮二佛，禮我及杖下迦葉佛塔。』比丘願見迦葉佛塔。佛令從婆羅門索地。索已，佛即現出七寶塔，高一由旬，廣半由旬。婆羅門曰：『我姓迦葉，是我迦葉塔。』諸比丘白佛：『能授泥否？』佛言：『可。』即說偈：『真金百千擔，持用行布施，不如一團泥，敬心治佛塔。』世尊禮過去佛，比丘亦禮。佛言：『人等百千金，持用行布施，不如一善心，恭敬禮佛塔。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>觀此因緣，可知修補塔廟、經像等，有繼往開來之福，承先啟後之功。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是國王等。或自營辦。或勸他人。乃至百千人等。布施結緣。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>善與人同。無人做，自己做；有人做，勸人同做，功德更大。尤其是國王，應該德風下偃，率民同修布施，廣結善緣。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是國王等。百千生中。常為轉輪王身。如是他人。同布施者。百千生中。常為小國王身。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論果報。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>自己布施又勸他人同施；承此良因，國王昇為轉輪王，同施臣民昇為小國王。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>更能於塔廟前。發回向心。如是國王。乃及諸人。盡成佛道。以此果報無量無邊。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論回向。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修補成功之後，在佛塔前，盡除我執，破滅我見，以此功德，回向法界，回自向他，回事向理，回因向果。回因向果，將來成報身佛。回事向理，將來成法身佛。回自向他，將來成應身佛。功德回向，三身齊證，可謂徹法底源，窮實相理，果報無量無邊矣。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。有諸國王及婆羅門等。見諸老病及生產婦女。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此論悲田。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>苦中之苦，莫如老、病、生產者；福中之福，莫如供養老、病、生產者。老病無人奉事，等死而已；產婦分娩，若不及時飲食，母子皆亡。所以布施此輩，得福甚大。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛說八福田中，看病福田是第一福田。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若一念間。具大慈心。布施醫藥。飲食。臥具。使令安樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>若一念間，是同體慈，彼我一體故；若起第二念，即非。所以起第一念，具足大慈心，布施醫藥、飲食、臥具三種，人皆需此物，使令身安心樂。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如是福利。最不思議。一百劫中。常為淨居天主。二百劫中。常為六欲天主。畢竟成佛。永不墮惡道。乃至百千生中。耳不聞苦聲。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>以大慈心救大苦，其福難思。百劫為淨居天主（指第四禪天），二百劫為六欲天主。具同體大慈心以用布施，是成佛之因，畢竟將來成佛。未成佛之前，永不墮惡道，因救他人重苦故，感自己百千生，耳不聞苦聲。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。若未來世中。有諸國王及婆羅門等。能作如是布施。獲福無量。更能回向。不問多少。畢竟成佛。何況釋梵轉輪之報。是故地藏。普勸眾生。當如是學。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>布施回向之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>佛對地藏說：未來末法之世，若國王及婆羅門等，能如是慈心、悲心、平等心、憐愍心、同情心，而行布施，獲福無量。更能將此福利不自享受，了達諸法性空、無我之理，從緣起而行施，施福無主，回向法界、回向佛果、回向眾生；不問多少，心大福大，心冥法界，福等虛空，如一杯水，投入大海，便是大海水了。施福亦復如是——不論多少回向法界，便是真如性海了，所以「畢竟成佛」。尚得佛報，何況釋梵轉輪人天之報。因是之故，地藏菩薩，汝應普勸一切眾生，當如是學布施之法及一切法。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。若善男子善女人。於佛法中。種少善根。毛髮沙塵等許。所受福利。不可為喻。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上來王臣布施，此是庶民布施。布施一法是平等的，王臣百姓皆能布施。布施是成佛之法，成佛之法很多，而以布施為第一。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>六祖大師云：『內捨貪慳，外利眾生，是名布施。』以此布施一法，捨盡自己的煩惱，外又能利益眾生，何等的好呢！所以布施一法，能令人從生死此岸，而直達涅槃彼岸。但是此法微妙，非粗心具我法兩執的人所能究竟，是以如來解釋、較量其淺深。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>例如昔日達摩祖師見梁武帝，武帝即以此法自豪，對達摩曰：『朕一生造寺齋僧，有何功德？』摩曰：『實無功德，此是人天小果，有漏之因。』帝曰：『如何是真功德？』摩曰：『淨智妙圓，體自空寂，如是功德，不於世求。』觀此則梁武帝，未諳布施的真諦，貪著人天果報。誰不知布施是到彼岸成佛之法，此法修到圓滿，其餘法法皆修到圓滿，便是佛陀耶。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>世尊對地藏菩薩說：若善男子、善女人初發心時，最好於佛法中，種多少善根。「佛」是指前品，稱佛名號；「法」是指此品，布施的軌則。在佛法中所種善根，乃至如毛髮、沙塵等許，將來漸漸佛法種子增長時，其所受福利，是不可為喻的。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>大論云：『雖有種種福田，佛為第一福田，以無量佛法具足故。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>成佛之法是無量，今略說布施，此外六度、十度、四諦、十二因緣、三乘、一乘，皆成佛之法啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。若有善男子善女人。遇佛形像。菩薩形像。辟支佛形像。轉輪王形像。布施供養。得無量福。常在人天。受勝妙樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此教男子女人，最初種善根，向聖人種。供養聖人，一方面得福，一方面向聖人學習。聖人如何種善根，我亦如何種；聖人如何學，我亦如何學。聖人是學成的，所以向聖人學習，便是向聖人種善根了。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>而且供養聖人，得福無量，常在人天，受勝妙樂。何故生人天道？大論云『以人中結使薄，厭心易生，天中智慧利』，故二處最易得道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若能回向法界。是人福利不可為喻。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此句教人布施供養時，其心要大，不求自己利益，為利益一切眾生故，而行布施。心大福大，得無漏福，則不可為喻了。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。若有善男子善女人。遇大乘經典。或聽聞一偈一句。發殷重心。讚歎恭敬。布施供養。是人獲大果報。無量無邊。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>前文向佛種善根，此文向法種善根。復以供佛之次，佛言：「地藏，未來善男女，還要供養法，供養佛所說之法，即成佛之法，亦即度生之法。若遇大乘經典，或聽聞一偈一句，蘊在八識田中，虔誠服膺，如獲至寶，殷重、至誠讚歎，日久不退，法種成熟，豁然能解。從解起行，為人演說，是人獲大果報，無量無邊。」何以故？財施有限，法施無窮啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>若能回向法界。其福不可為喻。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此句教人不求名聞、利養、恭敬，而行法施。但願利益一切有情，無住相布施。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。若未來世中。有善男子善女人。遇佛塔寺。大乘經典。新者。布施供養。瞻禮讚歎。恭敬合掌。若遇故者。或毀壞者。修補營理。或獨發心。或勸多人。同共發心。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>復以供法之次，地藏菩薩，若未來世中，有善男子、善女人偶然遇佛塔寺，藏有大乘經典。若是新者，應布施流通，應以香花、末香、塗香、燒香、幢旛等供養法寶，還要一瞻一禮——禮拜法寶，俗說拜經。天台山，智者大師有拜經台；九華山天台頂，亦有地藏菩薩聖跡拜經台在。讀誦開解時，稱揚讚歎大乘妙典，心恭敬、身合掌，如是供養。若遇故者，舊也。舊經曾經有人受持讀誦數十年，此經有功德，鬼神衛護，切莫看輕。或毀壞者，應該修補填寫齊整，經營妥理。「或獨自發心，或勸多人，同共發心」。為修補舊經或印新經，一人發心也可；或有人欲參加，即勸多人共同發心，功德更大，有自利化他兩種功德。但舊經切莫焚燒，此是法身父母，不能修補時，可建小塔而安置之，所謂經塔是也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如是等輩。三十生中。常為諸小國王。檀越之人。常為輪王。還以善法。教化諸小國王。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如是同修補舊經，或者隨喜參加印新經等輩，三十生中常為諸小國王。檀越之人，指發起印經、補經者，常為輪王，以十善法教化其國人民，又還以十善法教化諸小國王。過去勸其發心，今世又教化之。檀越是梵語，此云施主。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>昔有五王往來友善，其最大者，字普安王，習菩薩行。餘四小王，常習邪行。大王欲度，呼來殿上，七日娛樂。四王告別，大王憐愍送行。臨別語小王言：『各說所樂。』一王願春月林木榮茂，遊戲原野；一王願常作國王，出入尊貴；一王願婦兒端正，極情快意；一王願父母親眷，樂敘天倫。大王言：『此非久樂。』四王言：『王樂云何？』大王言：『我樂不生不死、不苦不樂、不饑不渴、不寒不熱、存亡自在，此是我樂。』四王言：『此樂何處有？』大王言：『吾師號佛，近在祇桓。』諸王歡喜，同詣佛所，作禮退坐。大王跪曰：『我等今得為人，闇鈍無知，深著世樂，不知罪福，願為我等說其苦諦。』佛為廣說八苦，四王聞已，心開意悟，即得須陀洹道。白普安王言：『大王真是大權菩薩，化導我等，今得道跡，大王之恩。我本觀諸宮殿，心情愛著不能遠離；今睹宮殿，如觀穢廁，無可樂者。』即捨王位付弟，各出家為道。此輪王化小王之例，詳如阿含經。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>復次地藏。未來世中。若有善男子善女人。於佛法中。所種善根。或布施供養。或修補塔寺。或裝理經典。乃至一毛一塵。一沙一渧。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此是於佛法種善根之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>蓋奉事餘道，不出生死，徒自勤苦，非涅槃因。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>福田經云：『佛告天帝，九十六種道中，佛道最尊；九十六種法中，佛法最真；九十六種僧中，佛僧最正。』蓋由如來阿僧祇劫，誓為眾生，眾善普備，德慧成滿，三界天尊，無能及者。其有眾生，發一敬心，向如來者，勝獲大千世界珍寶施矣。是為最尊，無上之道，故教善男女等，必須於佛法中種善根。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>大論云：『善根有三：無貪、無瞋、無癡，一切諸善法，皆從三善根增長。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>或布施善根，布施能捨貪，無貪即善根；或供養善根，身、口、意三業供養，三業清淨即善根；或修補塔寺善根，修補為人心無瞋，即善根；或裝理經典善根，慧生癡滅，即善根。如是等善根，乃至一毛之輕、一塵之微、一沙之小、一渧之細，種在八識田中，法水滋潤，漸漸增長，能止惡生善、破惑證真，是涅槃因，故云善根。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如是善事。但能回向法界。是人功德。百千生中。受上妙樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上來所修善事，大小不同，乃至一毛一沙之細，但能將此微因善種，回向法界眾生；是人回向功德，百千生中其善根常存，雖受人天妙樂，不昧前因，常植善本，增進菩提，乃至畢竟成佛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>如但回向自家眷屬。或自身利益。如是之果。即三生受樂。捨一得萬報。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>上來我執輕微，了法無我，罪福無主，心無形相，可大可小。心量大福大，心量小福小；心無限福無限，心有限福有限。今但回向自家眷屬，心有限量，其福亦有限量，只得三生受樂，非無報。捨一得萬報。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>自家眷屬：父子、夫妻、兄弟、家室、知識、奴婢。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>有五因緣而為眷屬：一怨家，二債主（父財子用），三償債（子供父母），四本願（先世發願，善心歡喜），五真友（先世以道，共相承事，）。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>凡夫不了眷屬是前緣所感——或怨或親——無宿命通，不能自知；終日勤勞、治生，為眷屬設想，臨命終時，無人替得，所作之業，自己受報悔之晚矣！所以做佛事，回向法界，一切有份，自己有份，眷屬亦有份，大家享受，何樂如之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>否則孤陋寡聞，回向自己眷屬，三生受報之後，又墮苦輪。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是故地藏。布施因緣。其事如是。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>總結布施一法，各人用心因緣不同，故其果報或輕或重、或人或天、或一生乃至千生萬生受樂不同。若能無我行施，回向法界，利益有情，悟布施實相，畢竟成佛。今此但論布施遠概萬法，如法修持皆登彼岸。此品是論法寶乃度生成佛之心法也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
