
<html>
<head>
<meta http-equiv=Content-Type content="text/html; charset=Big5">
<title>眼前的幾件奇事</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW link=blue vlink=purple background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>眼前的幾件奇事<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">（一）惲鐵樵耳聾聞念佛</a></span></p>
  <p class=MsoPlainText align=center style='text-align:center'><span lang=EN-US><a
href="#a02">（二）張氏婦嗜蟹得現報</a></span></p>
  <p class=MsoPlainText align=center style='text-align:center'><span lang=EN-US><a
href="#a03">（三）金志騫久癱忽能步</a></span></p>
  <p class=MsoPlainText align=center style='text-align:center'><span lang=EN-US><a
href="#a04">（四）林佩熙還陽化姻親</a></span></p>
  <p class=MsoPlainText align=center style='text-align:center'><span lang=EN-US><a
href="#a05">（五）徐應男入夢求伸冤</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>（一）惲鐵樵耳聾聞念佛<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>滬上名醫惲鐵樵君（寓梅白格路金椿里廿號），患耳聾十餘年，前因信仰地藏菩薩，忽聞念佛之聲。聶雲臺君（前上海總商會會長）筆記其事甚詳，原文如下（見一零一期佛學半月刊）：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十八年夏，余赴廬山養病；抵山而大病，越四閱月，不能起床。時梁璧園居士在山，告小兒以地藏菩薩靈感事，並勸其念地藏經，為余消業；小兒遵命念十餘日，而余病大有轉機，遂得下山返滬；同時兒婦得孕，誕生一男；余於是印地藏菩薩靈感錄一萬冊，報佛恩也。前歲湘中各居士發起影印地藏經，先後印六千冊，余亦隨喜。適者友人惲鐵樵君久病，余勸之念佛，多函辯論，未肯見聽。去秋贈以地藏經，讀之十餘遍，深信悅之。忽一日清晨四時，聞磐一聲，繼以念佛，字字清晰。然惲君耳聾十餘年矣，雖耳邊大叫，不能聞聲，今聞念佛之聲，連續數十句，其音勝妙，生平所未聞。初疑係其夫人念課，而尚在旁床未起，驚詫之餘，不覺全身戰抖。次早四時，聞聲如故，遂隨之而念佛。其日下午坐樓下，聞聲如前，皆先磐一聲，後念佛號。一日食蟹，而次晨佛聲不作，乃默禱云：願此後終身不食蟹，隨念南無地藏王菩薩七聲，磐聲立聞，佛聲又作。今將近半年，仍日日聞之。初自以為大小腦之異態，而不聞他種聲，故知為地藏菩薩靈感啟導，令其念佛。遂捐資二百元，發起重印地藏經，託余代印。同時友人姚君，年及六旬，誦地藏經兩年，遂得使嗜好痼疾除去，身得健強，信仰尤篤；囑為記其靈感，傳告他人，俾凡有災厄病苦者，同發信心，歸依地藏菩薩。或誦本經，或念菩薩聖號，自然一切罪障咸得解脫，同沾佛法利樂。地藏經既有如是大功德、大威力、大靈感，謹略述緣由，願見者咸發菩提心。如有隨喜附印者，可函致佛學書局及鄙人接洽；每冊約一角六分零，多少皆可，其功德之大，不可勝述也。茲有地藏菩薩靈感錄奉送，如欲閱者，可向上海遼陽路二十號聶宅函索；或向膠州路佛學書局及永生廣播電臺面取；并有五色地藏菩薩像奉送，須至聶宅面取，是為啟。二十四年三月廿八日聶雲臺。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>編者按：觀此記有須注意者一端，即惲君食蟹而佛聲即不作，迨發願終身不食蟹，隨念南無地藏王菩薩七聲，磬聲佛聲又作，此真是不可思議，可見蟹是斷斷喫不得的。蟹何以喫不得？因殺生惡業極重故也。（請參看下條）蟹既不可喫，一切活物亦都不可喫，可以推知矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>（二）張氏婦嗜蟹得現報<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>殺生索命之事，古今記載，歷歷不爽；惟報有遲早，報之顯現方式，亦各不同，世人遂昧焉不察耳。最近南京發生一螃蟹索命之事，乃現世即報者也。其詳情據廿四年七月二號上海佛教日報所載，及朱本源君之調查，（朱君住無錫駐驄橋，係在南京親眼看見。）綜合記之如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南京城內太平橋，有住戶張某之婦，年四十五歲；曾皈依三寶，法名智定；惟酷嗜螃蟹，不克戒斷。今夏（廿四年）五月初五日，忽臥病不起，自言有螃蟹無數，來咬其身，痛苦不堪。每日喊叫求救，經十四日，始吐血而亡。一時見聞者咸驚異不置，因此有許多人發心戒食螃蟹。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按：殺生之惡最重，烹蟹之慘特酷；種因感果，理有固然。況張婦已入佛門，不遵佛戒，猶貪欲恣殺，其獲現世慘報也宜矣。世多有念佛而不戒殺者，其以張婦為鑑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>附載『傷心錄』說烹蟹慘狀一則：「烹蟹之慘，與烹鱔等；湯火既熱，鍋中狂奔疾走，其聲甚急，少頃遂寂然矣。亦有先用箸一點而後烹之；然一點之下，足為之自落，其慘痛如此。至若蟹醬，無不腰斬，斬時兩鉗八足俱捧住刀口，劃然一切，分作兩截，足猶戰慄不已，閱之可慘。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>（三）金志騫久癱忽能步<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上海閘北建國中學教務長金志騫君，患瘋癱多年。其師查猛濟教授勸其供養藥師如來像，遂夢見如來相好光明，醒後便能行步，痼疾頓失。下記一則見廿四年四月二十三號佛教日報，該報記者按語，亦附錄於後：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本埠閘北建國中學教務長金志騫氏，精研社會科學；早歲因□喪過甚，患瘋癱疾，兩足不能舉步。現在該校兼課，登壇須他人扶助；迄今已三四年，歷經德日醫生治療無效。今歲其師查猛濟教授來滬，與共居處。查氏素信佛教，室中供養佛像，常以佛法勸導。金於宗教向少信心，惟與查氏師生誼切，亦不便深拒，且願從持齋。查氏憐金病苦，最近特向佛學書局請藥師琉璃光如來像一幀，囑其盡形供養，并為開說藥師如來功德經；日來頗起信心。昨（二十日晚）忽夢見如來遍體光亮，相好無比，贊歎未畢即醒，忽覺全身舒暢，遂發誓奉佛終身，天明竟能步行。遠近知者，無不驚怪佛力之不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>佛教日報記者謹按：藥師如來本願功德經如來第六大願云：『若諸有情，其身下劣，諸根不具，醜陋頑愚，盲聾瘖啞，攣躄背僂，白癩顛狂，種種病苦；聞我名已，一切皆得端正黠慧，諸根完具，無諸疾苦。』又第七大願云，『若諸有情，眾病逼切，無救無歸，無醫無藥，無親無家，貧窮多苦；我之名號，一經其耳，眾病悉除，身心安樂；家屬資具，悉皆豐足，乃至證得無上菩提。』觀此，可知如來悲願宏深，功德難量；而金君區區癒疾靈感，又不足奇矣。然值此劫濁之世，眾生業障深重，貧病交加，苦惱煎逼，雖有出世大心，甚難直趨菩提。苟欲於現生得享安樂，轉以發心出世而成佛智者，固無如修持藥師願海者之殊勝難思也。深祈人人信行，久久不懈，知不獨消災延壽，離苦得樂，如如意珠，隨願成就；乃至證得無上菩提，永無退轉，何幸如之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>編者按：余與金君及查猛濟君本不相識，見報載此事後，親往建國中學（在天通庵路止園路）訪問；金君未遇，晤查君久談。查君海寧人，年三十餘，誠懇篤實，一望而知為有道之士。據查君謂佛教日報所載各節，悉係事實。金君久擬作日本之遊，因癱病未果，現即將偕友東渡，藉償宿願。又謂金君曩曾從友勸，食吉林蛤士蟆，云能癒癱症，旋即夢見蛤士蟆作人立狀，前足挾刀矛，向伊舞弄，厥狀可怖；但癱疾依然如故，深悔徒造此殺業云。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>（四）林佩熙還陽化姻親<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>浙省麗水縣林佩熙君，持戒念佛十餘年，熱心弘法，為善不倦。民國廿四年舊曆二月廿七日病歿，臨終前一箇多月，迭有種種生西瑞應。邵福宸君（在金華杭江鐵路局辦事）據林君公子觀良所面述，紀其詳情如次。文中所云今年，即廿四年也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>林清叢，字佩熙，浙江處州麗水人，今年三十八歲，世居碧湖鎮林家村，皈依諦閑老法師，法名聖志。前任麗水縣佛教會執行委員。其第三公子觀良，現在浙贛鐵路金華塘雅車站任警務組長。茲據面述，林居士於國曆三月三十一日生西。生輝法師命為文記載，以資策勵，特略紀之如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>林居士歷任臺州溫嶺縣立蠶業學校校長，處州縣立農業學校校長。十餘年來，念佛持戒，熱心弘法。溯其信佛之初，乃民十三在杭州西湖省立蠶業學校任助教時，經丁仲孚先生指示佛理，乃覺悟輪迴之苦，入佛教會。逾兩年，棄職返里，研究佛學，當時僅供拜一西方極樂圖及觀世音菩薩聖像而已。經半載，常見觀世昔菩薩示夢現身，因自思在家修持，為子女受累，易生煩惱，不若遁世出家，易於往生。於十五年，遽往溫州遂安縣仙岩寺出家；嗣為家人偵悉，再三懇求，勉強回來。乃另營一屋，名為覺覺盦，藉得清心念佛；由是菩薩更顯靈感。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十六年，劉文雅（其外姑）囑為營造一亭，為便利行人休息之所；亭上有樓，立佛像，供禮拜習禪。是年四月鳩工，九月告竣，名其樓曰大覺，名其亭曰佛照，以示自覺覺他佛光普照之意；計費及一千餘元。當其功成之日，得附近西竺寺唐代舊阿彌陀佛聖像，遂擇日迎來，修理裝金。至開光日，男女進香，數達五千；問病求藥，立奏奇效。居士因進香人多，而佛亭地方狹窄，常感不敷分配；於十八年誓願造觀音閣，報佛深恩。即於是年開始購買地址，惟處州係屬山僻窮鄉，人民雖亦有信仰佛教者，然皆屬無知之輩，但知愛惜金錢，不悉為善積德布施種福之因果，鄙吝之態，到處皆然；故數載奔走募緣，費卻無數心血，而應命者寥寥。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至二十一年，因心神耗損，雙目失明，兼且疾病纏身。居士恐不久人世，數年奔波，勢將功虧一簣。忽夢阿彌陀佛示曰：『你命未絕，待天樂迎空，異香滿室之日，可以往生西方矣。』醒而奇之。適逢十五日，六齋，乃題詩為記，以便驗將來是否靈驗；未幾目復明。至廿三年八月，殿已落成，惟經濟困難，縮小範圍，改閣為圓通殿，名之曰小普陀（仿南海普陀之意），塑觀世音菩薩三十二應身像。前後六年，才半功竣，已費銀四千元之譜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士因箇人創辦，心力已瘁，於本年陰曆正月十三日得病。才四日（十七日），告夫人曰：『觀世音菩薩於初七日天樂已迎空矣，一待異香滿室之日，我即往生西方。』夫人乃詢天樂若何。曰：『若風琴似者，惟其聲音，皆係法語，其發音作悟<span
lang=EN-US>......聲，此乃令人自悟也。』夫人告其子曰：『你父不久於人世矣。當初七日上午四時，天尚未明，我作早課時，已聞有異音奏喧，我亦不知為何物；曾一度與你姨母言之，惟未告你耳。今你父所說，與我所聞相同，我所以憂也。』</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至正月廿一日，忽昏去，經一晝夜醒來，自云：『往游西方，見七寶池、八功德水，池中蓮華，大如車輪，有金銀蓮華二朵，係你我二老（指居士及夫人）；其他所見，與彌陀經一般無二。』甦醒後，神志大異，所語皆北平口音，所說皆歌詞。問之，曰：『此天歌也，阿彌陀佛令我暫回塵俗，顯神通度家屬。』由是舉凡伯叔兄弟姻親，無一不用語勸度。蓋各人所行陰事無人知之者，皆能一一道之；令人聽之，無不毛骨悚然，怦怦然而下拜。繼而說念佛可以懺悔，至大限到來，恐不及也。忽手足亂舞，片刻不停，其手勢，一若放焰口之手印然。問之，曰：『在西方造小普陀也，蓋我所造之小普陀，係實相，西方所造係法相，此中玄妙，你輩不知也。』至正月廿七日，舉凡六日六夜，只飲大悲水，未進飲食，手印亦未片刻停滯。至二月十九日，囑家人曰，『我此次所病係屬前世孽障，現在行將消除，你速將我鬍鬚剃光，以便成佛，不顯凡夫之相也。』</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至二十四日，大呼觀世音菩薩已到，速念大悲咒及聖號。未幾異香已滿室矣。夫人心知其異，乃跪佛前問籤，得四十六籤日；『昏沈須飲趙州茶，趺坐蒲團觀白花；自己修成觀自在，分身無數度河沙。』至廿七日（即陽曆三月三十一日）巳時，尚能寫字；未時已往生矣。於是全家同聲念佛。至酉時，其女求籤叩問居士究往生何處，得九十四籤詩曰：『修持多年心印佛，你心即佛佛即心；九品蓮華生上品，花開之日見佛身。』往生之次日上午七時，頭頂猶溫，至八時始冷云。（本文係據麗水崇福寺生輝法師來函，及林觀良先生面述。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>（五）徐應男入夢求伸冤<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>距滬埠四十餘里之鴿婁涇地方，於民國廿四年舊曆正月間，發生一阿叔謀財慘殺姪女之命案。死者徐應男託夢於甲長諸仲華，求為伸冤；經諸具呈縣府，請求徹究，案乃大白。同年五月七日之大晚報、新聞夜報等，均詳載此事。原文如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>滬西鴿婁涇地方，青浦縣轄境鄉民徐迪榮，娶妻沈氏，單生一女，名應男；家道小康，有糧田百餘畝；與弟迪甫同居。十六年前，迪榮病故，沈氏不安於室，與他人同居江灣，一去不返。應男乃由其祖母撫養成人，於民國十八年嫁與泗涇強雪順為妻。廿二年祖母去世，其父所遺田地及私蓄等財產，當由應男承繼；詎被乃夫強雪順絡續騙去田畝及私蓄大半後，忽與應男離婚。應男遂不得不回家，與叔迪甫同居一宅。女遭此打擊，抑鬱寡歡。至去年冬，其父執名屠紹雄者，行醫為業，見而憐之；乃勸其招婿，並為介紹本地人馬桂龍入贅，擇於本年舊曆正月初六成親。乃事為徐迪甫所悉，一再表示反對，以致叔姪間常起口角。及至吉期將屆，迪甫忽宣告應男突然失蹤，以致婚事未成。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>徐迪甫所以反對姪女招婿者，實因應男尚有田地二十餘畝，及餘蓄數千元，早存覬覦之心；今一旦贅婿入家，姪女財產，勢將絲毫不得染指；乃於正月初五日下午一時許，先與應男發生口角，繼用扁擔將女頭顱擊破，即時斃命。徐宅本係獨家村，而宅中除應男一人外，其餘嬸母傭工，均為迪甫之人，故將女擊斃後，外人無從知悉。事後即於五日深夜十一時許，將屍體秘密抬入附近墳園中埋葬；至天明吉期，則宣稱女已於昨夜出奔失蹤。乾宅因事起倉猝，未得成婚，而其未婚夫雖一再找尋，亦不得要領。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>徐迪甫既將姪女謀斃後，深恐被人起疑，乃一再設計，冀圖嫁禍於人。爰報告該管陳坊橋公安分局，偽稱其姪女徐應男失蹤，係媒人屠紹雄串同贅婿馬桂龍，誘拐捲逃。經轉解青浦縣政府司法科，由該縣承審員一再究訊，卒以事無實證，僅將馬桂龍暫押候查，屠紹雄交保出外。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>時當地甲長諸仲華，認為應男失蹤可疑，復以職責關係，從事秘密偵查；經多次調查結果，認徐迪甫實有重大嫌疑。且據諸仲華自謂，彼係天主教徒，素不信鬼；自應男失蹤，馬桂龍入獄後，一夜忽夢見應男，滿身血污，大呼伯伯伸冤，醒而異之，深悟應男決已去世，故而出此。乃具呈縣府，請求徹究。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>時徐迪甫聞外間風聲甚緊，深恐屍體被人發見，復將屍掘起，抬回家內米囤下埋葬。後又以留跡在家，終覺不妥，復將屍體取出，架火焚燒；柰臭氣外溢，又恐敗露。最後復將屍截分數段，用殺豬刀削去皮肉，骨殖用炭木煨焦，裝入蒲包內，沈入附近舊石灣河濱中，以冀滅跡。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至上月三十日，適有網船漁夫，於舊石灣河中捕魚時，忽撈起一沈重之蒲包；視之乃面目皮肉削去之頭顱一顆，及燒焦零亂之骨殖；不覺大駭，仍即棄入河內。乃事為該管公安分局探悉，當由甲長諸仲華，出資三十元，將蒲包撈起，一面飛報縣政府請驗。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>時徐迪甫聞訊，見事將敗露，猶圖最後掩飾；竟又雇舟，邀集幫凶多人，乘深夜看屍不便之際，擬用強力搶出蒲包，移去屍骨滅逃。幸該地公安分駐所，先有準備，預派武裝警察十二人，埋伏麥田中；迨徐等到來移屍時，即一併捉獲。計獲正凶徐迪甫、幫凶顧福林（徐之舅兄，旋復乘間逃脫未獲）、王阿園、郭某，共四名，即行羈押。翌晨縣長親臨驗屍，復查抄徐家，抄出應男血鞋血襪各一隻，並查得米囤下埋屍泥窟一處。又將傭工名瞎子長年嚴訊，徐迪甫謀斃姪女毀屍滅跡經過情形，如上述。即將各凶犯加拷釘鐐，帶縣法辦。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>編者按：世人多持無鬼論，觀徐應男之託夢，可知此論之非。世人又喜作『信則有不信則無』之說，觀素不信鬼之天主教徒諸仲華竟夢見應男，又可知是說之謬。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又按：此書編竟時，據報載徐迪甫已經法庭判處死刑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
