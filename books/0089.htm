
<html>
<head>
<meta http-equiv=Content-Type content="text/html; charset=Big5">
<title>佛說無量壽經</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>佛說無量壽經<span
lang=EN-US></span></span></b></p>
  <p class=MsoPlainText><span lang=EN-US style='font-family:新細明體'>&nbsp;</span></p>
  <p class=MsoPlainText align=center style='text-align:center'><span
style='font-family:新細明體;color:#003300'>曹魏天竺三藏康僧鎧譯<span lang=EN-US></span></span></p>
  <p class=MsoPlainText><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>我聞如是。一時，佛住王舍城，耆闍崛山中，與大比丘眾萬二千人俱，一切大聖神通已達，其名曰：尊者了本際、尊者正願、尊者正語、尊者大號、尊者仁賢、尊者離垢、尊者名聞、尊者善實、尊者具足、尊者牛王、尊者優樓頻螺迦葉、尊者伽耶迦葉、尊者那提迦葉、尊者摩訶迦葉、尊者舍利弗、尊者大目犍連、尊者劫賓那、尊者大住、尊者大淨志、尊者摩訶周那、尊者滿願子、尊者離障、尊者流灌、尊者堅伏、尊者面王、尊者果乘、尊者仁性、尊者喜樂、尊者善來、尊者羅云、尊者阿難，皆如斯等上首者也；又與大乘眾菩薩俱，普賢菩薩、妙德菩薩、慈氏菩薩等，此賢劫中一切菩薩；又賢護等十六正士；善思議菩薩、信慧菩薩、空無菩薩、神通華菩薩、光英菩薩、慧上菩薩、智幢菩薩、寂根菩薩、願慧菩薩、香象菩薩、寶英菩薩、中住菩薩、制行菩薩、解脫菩薩；皆遵普賢大士之德，具諸菩薩無量行願，安住一切功德之法，遊步十方，行權方便，入佛法藏究竟彼岸，於無量世界現成等覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>處兜率天，弘宣正法，捨彼天宮，降神母胎，從右脅生，現行七步，光明顯耀，普照十方，無量佛土，六種振動，舉聲自稱：「吾當於世，為無上尊，釋梵奉侍，天人歸仰！」示現算計文藝射御，博綜道術，貫練群籍，遊於後園，講武試藝。現處宮中，色味之間。見老病死，悟世非常。棄國財位，入山學道。服乘白馬，寶冠瓔珞，遣之令還。捨珍妙衣，而著法服。剃除鬚髮，端坐樹下，勤苦六年，行如所應。現五濁剎，隨順群生。示有塵垢，沐浴金流。天按樹枝，得攀出池，靈禽翼從，往諧道場，吉祥感徵，表章功祚。哀受施草，敷佛樹下，跏趺而坐。奮大光明，使魔知之，魔率官屬，而來逼試，制以智力，皆令降伏。得微妙法，成最正覺。釋梵祈勸，請轉法輪，以佛遊步，佛吼而吼。扣法鼓，吹法螺，執法劍，建法幢，震法雷，曜法電，澍法雨，演法施，常以法音覺諸世間。光明普照無量佛土，一切世界，六種震動。總攝魘界，動魔宮殿，眾魔攝怖，莫不歸伏。摑裂邪網，消滅諸見，散諸塵勞，壞諸欲塹。嚴護法城，開闡法門。洗灌垢污，顯明清白，光融佛法，宣流正化。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>入國分衛，護諸豐膳。貯功德，示福田。欲宣法，現欣笑。以諸法藥，救療三苦，顯現道意，無量功德。授菩薩記，成等正覺。示現滅度，拯濟無極。消除諸漏，植眾德本。具足功德，微妙難量；遊諸佛國，普現道教。其所修行，清淨無穢。譬如幻師，現眾異像。為男為女，無所不變。本學明了，在意所為。此諸菩薩，亦復如是。學一切法，貫綜縷練，所住安諦，靡不感化。無數佛土，皆悉普現。未曾慢恣，愍傷眾生。如是之法，一切具足。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>菩薩經典，究暢要妙，名稱普至，道御十方。無量諸佛，咸共護念。佛所住者，皆已得住。大聖所立，而皆己立。如來道化，各能宣布。為諸菩薩，而作大師。以甚深禪慧，開導眾生。通諸法性，達眾生相。明了諸國，供養諸佛。化現其身，猶如電光，善學無畏之網，曉了幻化之法。壞裂魔網，解諸纏縛。超越聲聞、緣覺之地，得空無相無願三昧。善立方便，顯示三乘。於此化終，而現滅度。亦無所作，亦無所有。不起不滅，得平等法。具足成就無量總持百千三昧。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>諸根智慧，廣普寂定。深入菩薩法藏，得佛華嚴三昧，宣揚演說一切經典。住深定門，悉睹現在無量諸佛，一念之頃，無不周遍。濟諸劇難，諸閑不閑，分別顯示真實之際，得諸如來辯才之智。入眾言音，開化一切。超過世間諸所有法，心常諦住度世之道。於一切萬物，隨意自在。為諸庶類，作不請之友。荷負群生，為之重擔。受持如來甚深法藏，護佛種性，常使不絕。興大悲，愍眾生。演慈辯，授法眼。杜三趣，開善門。以不請之法，施諸黎庶。如純孝之子，愛敬父母。於諸眾生，視若自己，一切善本，皆度彼岸。悉獲諸佛無量功德。智慧聖明，不可思議。如是之等菩薩大士，不可稱計，一時來會。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時世尊，諸根悅豫，姿色清淨，光顏巍巍。尊者阿難，承佛聖旨，即從座起，偏袒右肩，長跪合掌，而白佛言：「今日世尊，諸根悅豫，姿色清淨，光顏巍巍。如明鏡淨，影暢表裡。威容顯耀，超絕無量。未曾瞻睹殊妙如今！唯然大聖，我心念言：『今日世尊住奇特之法；今日世雄住諸佛所住；今日世眼住導師之行；今日世英住最勝之道；今日天尊行如來之德；去來現在，佛佛相念，得無今佛念諸佛耶？何故威神光光乃爾？』」於是世尊告阿難曰：「云何，阿難！諸天教汝來問佛耶？自以慧見問威顏乎？」阿難白佛：「無有諸天來教我者，自以所見問斯義耳。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「善哉！阿難！所問甚快，發深智慧，真妙辯才，愍念眾生，問斯慧義。如來以無盡大悲，矜哀三界，所以出興於世，光闡道教。欲拯濟群萌，惠以真實之利。無量億劫，難值難見。猶靈瑞華，時時乃出。今所問者，多所饒益，開化一切諸天人民。阿難！當知如來正覺，其智難量，多所導御。慧見無礙，無能遏絕。以一餐之力，能住壽命憶百干劫，無數無量，復過於此，諸根悅豫，不以毀損，姿色不變，光顏無異。所以者何？如來定慧，究暢無極，於一切法，而得自在。阿難諦聽！今為汝說！」對曰：「唯然！願樂欲聞！」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「乃往過去久遠無量不可思議無央數劫，綻光如來，興出於世，教化度脫無量眾生，皆令得道，乃取滅度。次有如來，名曰光遠，次名月光，次名旃檀香，次名善山王，次名須彌天冠，次名須彌等曜，次名月色，次名正念，次名離垢，次名無著，次名龍天，次名夜光，次名安明頂，次名不動地，次名琉璃妙華，次名琉璃金色，次名金藏，次名炎光，次名炎根，次名地種，次名月像，次名日音，次名解脫華，次名莊嚴光明，次名海覺神通，次名水光，次名大香，次名離塵垢，次名捨厭意，次名寶炎，次名妙頂，次名勇立，次名功德持慧，次名蔽日月光，次名日月琉璃光，次名無上琉璃光，次名最上首，次名菩提華，次名月明，次名日光，次名華色王，次名水月光，次名除癡冥，次名度蓋行，次名淨信，次名善宿，次名威神，次名法慧，次名鸞音，次名師子音，次名龍音，次名處世，如此諸佛，皆悉已過。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時，次有佛，名世自在王，如來、應供、等正覺、明行足、善逝、世間解、無上士、調御丈夫、天人師、佛世尊。時有國王，聞佛說法，心懷悅豫，尋發無上正真道意，棄國捐王，行作沙門，號曰法藏，高才勇哲，與世超異。詣世自在王如來所，稽首佛足，右繞三匝，長跪合掌，以頌讚曰：<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>光顏巍巍，威神無極。如是炎明，無與等者。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>日月摩尼，珠光焰耀，皆悉隱蔽，猶如聚墨。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>如來容顏，超世無倫。正覺大音，響流十方。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>戒聞精進，三昧智慧，威德無侶，殊勝希有。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>深諦善念，諸佛法海，窮深盡奧，究其涯底。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>無明欲怒，世尊永無。人雄師子，神德無量。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>功勳廣大，智慧深妙，光明威相，震動大千。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>願我作佛，齊聖法王。過度生死，靡不解脫。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>布施調意，戒忍精進，如是三昧，智慧無上。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>吾誓得佛，普行此願。一切恐懼，為作大安。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>假令有佛，百千億萬，無量大聖，數如恆沙。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>供養一切，斯等諸佛，不如求道，堅正不卻。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>譬如恆沙，諸佛世界，復不可計，無數剎土。</span><span
lang=EN-US style='font-family:"Times New Roman";"Courier New"'></span></p>
  <p class=MsoPlainText style='text-indent:24.0pt;'><span style='font-family:新細明體'>光明悉照，遍此諸國，如是精進，威神難量。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>令我作佛，國土第一。其眾奇妙，道場超絕。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>國如泥洹，而無等雙。我當愍衷，度脫一切。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>十方來生，心悅清淨，已至我國，快樂安隱。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>幸佛信明，是我真證。發願於彼，力精所欲。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>十方世尊，智慧無礙，常令此尊，知我心行。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>假使身止，諸苦毒中，我行精進，忍終不悔。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「法藏比丘說此頌已，而白佛言：『唯然，世尊！我發無上正覺之心。願佛為我廣宣經法，我當修行，攝取佛國清淨莊嚴無量妙土。令我於世，速成正覺，拔諸生死勤苦之本。』」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「時世自在王佛，謂法藏比丘：『如所修行，莊嚴佛土，汝自當知。』比丘白佛：『斯義弘深，非我境界。唯願世尊，廣為敷演諸佛如來淨土之行，我聞此己，當如說修行，成滿所願。』爾時，世自在王佛，知其高明，志願深廣，即為法藏比丘而說經言：『譬如大海，一人斗量，經歷劫數，尚可窮底，得其妙寶。人有至心精進，求道不止，會當剋果，何願不得？」」於是世自在王佛即為廣說二百一十億諸佛剎土，天人之善惡、國土之粗妙，應其心願，悉現與之。時彼比丘，聞佛所說嚴淨國土，皆悉睹見，起發無上殊勝之願。其心寂靜，志無所著。一切世間，無能及者。具足五劫，思惟攝取莊嚴佛國清淨之行。』<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>阿難白佛：「彼佛國土，壽量幾何？」佛言：「其佛壽命，四十二劫。時法藏比丘，攝取二百一十億諸佛妙土清淨之行。如是修已，詣彼佛所，稽首禮足，遶佛三匝，合掌而住，白佛言：『世尊！我已攝取莊嚴佛土清淨之行。』佛告比丘：『汝今可說，宜知是時，發起悅可一切大眾。菩薩聞已，修行比法，緣致滿足無量大願。』比丘白佛：『唯垂聽察！如我所願，當具說之：</span><span
lang=EN-US style='font-family:"Times New Roman";"Courier New"'></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國有地獄、餓鬼、畜生者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人壽終之後，復更三惡道者，不取正覺。</span></p>
  <p class=MsoPlainText style='text-indent:24.0pt;'>&nbsp;</p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不悉真金色者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，形色不同有好醜者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不識宿命，下至知百千億那由他諸劫事者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不得天眼，下至見百千億那由他諸佛國者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不得天耳，下至聞百千億那由他諸佛所說，不悉受持者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不得見他心智，下至知百千億那由他諸佛國中眾生心念者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不得神足，於一念頃，下至不能超過百千億那由他諸佛國者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，若起想念貪計身者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不住定聚，必至滅度者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，光明有限量，下至不照百千億那由他諸佛國者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，壽命有限量，下至知百千億那由他劫者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中聲聞，有能計量，乃至三千大千世界眾生，悉成緣覺，於百千劫，悉共計校知其數者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，壽命無能限量，除其本願，修短自在。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，乃至聞有不善名者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方世界無量諸佛，不悉咨嗟稱我名者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方眾生，至心信樂，欲生我國，乃至十念，若不生者，不取正覺。唯除五逆，誹謗正法。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方眾生，發菩提心，修諸功德，至心發願，欲生我國，臨壽終時，假令不與大眾圍繞現其人前者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方眾生，聞我名號，繫念我國，植諸德本，至心迥向，欲生我國，不果遂者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，不悉成滿三十二大人相者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方佛土諸菩薩眾，來生我國，究竟必至一生補處。除其本願，自在所化。為眾生故，被弘誓鎧，積累德本，度脫一切，遊諸佛國，修菩薩行，供養十方諸佛如來。開化恆沙無量眾生，使立無上正真之道，超出常倫，諸地之行，現前修習普賢之德。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，承佛神力，供養諸佛，一食之頃，不能遍至無量，無數億那由他諸佛國者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，在諸佛前，現其德本，諸所求欲供養之具，若不如意者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，不能演說一切智者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，不得金剛那羅延身者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，一切萬物，嚴淨光麗，形色殊特，窮微極妙，無能稱量。其諸眾生，乃至逮得天眼，有能明了，辯其名數者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，乃至少功德者，不能知見其道場樹無量光色，高四百萬里者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，若受讀經法，諷誦持說，而不得辯才智慧者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，智慧辯才若可限量者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國土清淨，皆悉照見十方一切無量無數不可思議諸佛世界，猶如明鏡，睹其面像。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，自地以上，至於虛空，宮殿樓觀，池流華樹，國土所有一切萬物，皆以無量雜寶百千種香而共合成。嚴飾奇妙，超諸天人。其香普薰十方世界。菩薩聞者，皆修佛行。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方無量不可思議諸佛世界眾生之類，蒙我光明觸其身者，身心柔軟，超過天人。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方無量不可思議諸佛世界眾生之類，聞我名字，不得菩薩無生法忍諸深總持者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方無量不可思議諸佛世界，其有女人，聞我名字，歡喜信樂，發菩提心，厭惡女身，壽終之後，復為女像者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方無量不可思議諸佛世界諸菩薩眾，聞我名字，壽終之後，常修梵行，至成佛道。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，十方無量不可思議諸佛世界諸天人民，聞我名字，五體投地，稽首作禮，歡喜信樂，修菩薩行，諸天世人，莫不致敬。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，欲得衣服，隨念即至，如佛所讚應法妙服，自然在身。若有裁縫擣染浣濯者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中天人，所受快樂，不如漏盡比丘者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，隨意欲見十方無量嚴淨佛土，應時如願，於寶樹中，皆悉照見，猶如明鏡，睹其面像。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名字，至於得佛，諸根缺陋不具足者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名字，皆悉逮得清淨解脫三昧，住是三昧，一發意頃，供養無量不可思議諸佛世尊，而不失定意。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名字，壽終之後，生尊貴家。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名字，歡喜踴躍，修菩薩行，具足德本。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名宇，皆悉逮得普等三昧。住是三昧，至於成佛，常見無量不可思議一切諸佛。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，國中菩薩，隨其志願所欲聞法，自然得聞。若不爾者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名宇，不即得至不退轉者，不取正覺。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>設我得佛，他方國土諸菩薩眾，聞我名字，不即得至第一忍，第二第三法忍，於諸佛法不能即得不退轉者，不取正覺。』」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「爾時，法藏比丘說此願已，以偈頌曰：<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>我建超世願，必至無上道，斯願不滿足，誓不成等覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>我於無量劫，不為大施主，普濟諸貧苦，誓不成等覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>我至成佛道，名聲超十方，究竟有不聞，誓不成等覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>離欲深正念，淨慧修梵行，志求無上尊，為諸天人師。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>神力演大光，普照無際土，消除三垢冥，明濟眾厄難。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>開彼智慧眼，滅此昏盲闇，閉塞諸惡道，通達善趣門。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>功祚成滿足，威曜朗十方，日月戢重暉，天光隱不現。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>為眾開法藏，廣施功德寶，常於大眾中，說法師子吼。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>供養一切佛，具足眾德本，願慧悉成滿，得為三界雄。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>如佛無量智，通達靡不照，願我功德力，等此最勝尊，<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>斯願若剋果，大千應感動，虛空諸天神，當雨珍妙華。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛謂阿難：「法藏比丘說此頌已，應時普地六種震動，天雨妙華，以散其上。自然音樂，空中讚言：『決定必成無上正覺！』於是法藏比丘具足修滿如是大願，誠諦不虛，超出世間，深樂寂滅。阿難！法藏比丘於其佛所，諸天、魔、梵龍神八部大眾之中，發斯弘誓，建此願已，一向專志莊嚴妙土。所修佛國，開廓廣大，超勝獨妙，建立常然，無衰無變。於不可思議兆載永劫，積植菩薩無量德行，不生欲覺、瞋覺、害覺，不起欲想、瞋想、害想，不著色聲香味觸法，忍力成就，不計眾苦。少欲知足，無染恚癡，三昧常寂，智慧無礙，無者虛偽諂曲之心，和顏愛語先意承問。勇猛精進，志願無倦。專求清白之法，以惠利群生。恭敬三寶，奉事師長。以大莊嚴具足眾行，令諸眾生功德成就。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「住空無相無願之法，無作無起，觀法如化。遠離麤言，自害害彼，彼此俱害。修習善語，自利利人，人我兼利。棄國捐王，絕去財色，自行六波羅密，教人令行。無央數劫，積功累德。隨其生處，在意所欲，無量寶藏自然發應。教化安立無數眾生，住於無上正真之道。或為長者居士豪姓尊貴，或為剎利國君轉輪聖帝，或為六欲天主乃至梵王。常以四事供養恭敬一切諸佛，如是功德不可稱說。口氣香潔如優缽羅華，身諸毛孔出旃檀香，其香普熏無量世界。容色端正，相好殊妙；其手常出無盡之寶，衣服飲食、珍妙華香、繒蓋幢幡莊嚴之具，如是等事，超諸人天，於一切法，而得自在。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>阿難白佛：「法藏菩薩為已成佛而取滅度？為未成佛？為今現在？」佛告阿難：「法藏菩薩今已成佛，現在西方，去此十萬億剎，其佛世界名曰安樂。」阿難又問：「其佛成道已來為經幾時？」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「成佛已來，凡歷十劫，其佛國土，自然七寶，金、銀、琉璃、珊瑚、琥珀、硨磲、瑪瑙合成為地，恢廓曠蕩，不可限極，悉相雜廁，轉相間人。光赫煜爍，微妙奇麗，清淨莊嚴，超踰十方一切世界眾寶中精，其寶猶如第六天寶。又其國土，無須彌山，及金剛圍一切諸山，亦無大海、小海、溪渠、井谷，佛神力故，欲見則見。亦無地獄、餓鬼、畜生諸難之趣。亦無四時春夏秋冬，不寒不熱，常和調適。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時，阿難白佛言：「世尊！若彼國土，無須彌山，其四天王及忉利天，依何而住？」佛語阿難：「第三炎天，乃至色究竟天，皆依何住？」阿難白佛：「行業果報，不可思議。」佛語阿難：「行業果報不可思議，諸佛世界亦不可思議，其諸眾生功德善力，住行業之地，故能爾耳。」阿難白佛：「我不疑比法，但為將來眾生，欲除其疑惑，故問斯義。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「無量壽佛威神光明最尊第一，諸佛光明所不能及。或照百佛世界，或千佛世界，取要言之，乃照東方恆沙佛剎，南西北方，四維上下，亦復如是；或有佛光照於七尺，或照一由旬，二三四五由旬，如是轉倍，乃至照一佛剎，是故無量壽佛號無量光佛、無邊光佛、無礙光佛、無對光佛、炎王光佛、清淨光佛、歡喜光佛、智慧光佛、不斷光佛、難思光佛、無稱光佛、超日月光佛。其有眾生遇斯光者，三垢消滅，身意柔軟，歡喜踴躍，善心生焉。若在三塗極苦之處，見此光明，皆得休息，無復苦惱，壽終之後，皆蒙解脫。無量壽佛，光明顯赫，照曜十方，諸佛國土，莫不聞焉。不但我今稱其光明，一切諸佛、聲聞、緣覺、諸菩薩眾咸共歎譽，亦復如是。若有眾生，聞其光明威神功德，日夜稱說，至心不斷，隨意所願，得生其國。為諸菩薩、聲聞之眾所共歎譽、稱其功德；至其然後得佛道時，普為十方諸佛菩薩歎其光明，亦如今也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「我說無量壽佛光明威神，巍巍殊妙，晝夜一劫，尚未能盡！」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「又無量壽佛，壽命長久，不可稱計，汝寧知乎？假使十方世界無量眾生皆得人身，悉令成就聲聞、緣覺，都共集會禪思一心，竭其智力，於百千萬劫悉共推算，計其壽命長遠之數，不能窮盡，知其限極。聲聞菩薩、天人之眾，壽命長短亦復如是，非算數譬喻所能知也。又聲聞菩薩其數難量不可稱說，神智洞達威力自在，能於掌中持一切世界。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「彼佛初會，聲聞眾數不可稱計，菩薩亦然。能如大目犍連，百千萬億無量無數，於阿僧祇那由他劫，乃至滅度，悉共計校，不能究了多少之數。譬如大海，深廣無量。假使有人析其一毛，以為百分，以一分毛沾取一渧，於意云何？其所渧者，於彼大海，何所為多？」阿難白佛：「彼所渧水比於大海，多少之量，非巧歷算數言辭譬類所能知也。」佛語阿難：「如目連等，於百干萬億那由他劫，計彼初會聲聞、菩薩，所知數者獨如一渧，其所不知如大海水。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「又其國土，七寶諸樹，周滿世界，金樹、銀樹、琉璃樹、玻黎樹、珊瑚樹、瑪瑙樹、硨磲之樹；或有二寶、三寶，乃至七寶，轉共合成；或有金樹，銀葉華果；或有銀樹，金葉華果；或琉璃樹，玻黎為葉，華果亦然；或水精樹，琉璃為葉，華果亦然；或珊瑚樹，瑪瑙為葉，華果亦然；或瑪瑙樹，琉璃為葉，華果亦然；或硨磲樹，眾寶為葉，華果亦然。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「或有寶樹，紫金為本，白銀為莖，琉璃為枝，水精為條，珊瑚為葉，瑪瑙為華，硨磲為實；或有寶樹，白銀為本，琉璃為莖，水精為枝，珊瑚為條，瑪瑙為葉，硨磲為華，紫金為實；或有寶樹，琉璃為本，水精為莖，珊瑚為枝，瑪瑙為條，硨磲為葉，紫金為華，白銀為實；或有寶樹，水精為本，珊瑚為莖，瑪瑙為枝、硨磲為條，紫金為葉，白銀為華、琉璃為實；或有寶樹，珊瑚為本，瑪瑙為莖，硨磲為枝，紫金為條，白銀為葉，琉璃為華，水精為實；或有寶樹，瑪瑙為本，硨磲為莖，紫金為枝，白銀為條，琉璃為葉，水精為華，珊瑚為實；或有寶樹，硨磲為本，紫金為莖，白銀為枝，琉璃為條，水精為葉，珊瑚為華，瑪瑙為實。行行相值，莖莖相望，枝枝相準，葉葉相向，華華相順，實實相當，紫色光曜不可勝視。清風時發出五音聲，微妙官商自然相和。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「又無量壽佛，其道場樹，高四百萬里，其本周圍五千由旬，枝葉四布二十萬里，一切眾寶自然合成，以月光摩尼，持海輪寶，眾寶之王，而莊嚴之，，周匝條間，垂寶瓔珞，百千萬色，種種異變，無量光炎，照曜無極。珍妙寶網，羅覆其上，一切莊嚴，隨應而現。微風徐動，吹諸寶樹，演出無量妙法音聲。其聲流布，偏諸佛國。聞其音者，得深法忍，住不退轉，至成佛道，耳根清徹，不遭苦患。目睹其色，鼻知其香，口嘗其味，身觸其光，心以法緣，皆得甚深法忍，住不退轉至成佛道，六根清徹，無諸惱患。阿難！若彼國土天人，見此樹者，得三法忍：一者音響忍；二者柔順忍；三者無生法忍。比皆無量壽佛威神力故，本願力故，滿足願故，明了願故，堅固願故，究竟願故。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「世間帝王有百千音樂，自轉輪聖王，乃至第六天上，伎樂音聲，展轉相勝千億萬倍。第六天上萬種樂音，不如無量壽國諸七寶樹一種音聲千億倍也！亦有自然萬種伎樂。又其樂聲，無非法音。清暢哀亮，微妙和雅，十方世界音聲之中，最為第一。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「其講堂、精舍、宮殿、樓觀，皆七寶莊嚴，自然化成，復以真珠明月摩尼眾寶以為交絡，覆蓋其上。內外左右，有諸浴池，或十由旬，或二十三十，乃至百千由旬；縱廣深淺，各皆一等。八功德水，湛然盈滿，清淨香潔，味如甘露。黃金池者，底白銀沙；白銀池者，底黃金沙；水精池者，底琉璃沙；琉璃池者，底水精沙；珊瑚池者，底琥珀沙；琥珀池者，底珊瑚沙；硨磲池者，底瑪瑙沙；瑪瑙池者，底硨磲沙；白玉池者，底紫金沙；紫金池者，底白玉沙；或二寶三寶，乃至七寶，轉共合成。其池岸上，有旃檀樹，華葉垂布，香氣普熏。天優缽羅華、缽曇摩華、拘牟頭華、分陀利華，雜色光茂，彌覆水上。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「彼諸菩薩，及聲聞眾，若入寶池，意欲令水沒足，水即沒足；欲令至膝，即至於膝；欲令至腰，水即至腰；欲令至頸，水即至頸；欲令灌身，自然灌身；欲令還復，水輒還復。調和冷煖，自然隨意，開神悅體，蕩除心垢，清明澄潔，淨若無形。寶沙映徹，無深不照，徹瀾迴流，轉相灌注，安詳徐逝，不遲不疾。波揚無量自然妙聲，隨其所應，莫不聞者。或聞佛聲，或聞法聲，或聞僧聲、或寂靜聲、空無我聲、大慈悲聲、波羅蜜聲，或十力無畏不共法聲、諸通慧聲、無所作聲、不起滅聲、無生忍聲、乃至甘露灌頂，眾妙法聲。如是等聲，稱其所聞，歡喜無量。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「隨順清淨離欲寂滅真實之義，隨順三寶力無所謂不共之法，隨順通慧菩薩聲聞所行之道。無有三塗苦難之名，但有自然快樂之音，是故其國，名曰極樂。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「阿難！彼佛國土，諸往生者，具足如是清淨色身，諸妙音聲，神通功德。所處宮殿，衣服飲食，眾妙華香，莊嚴之具，猶第六天自然之物。若欲食時，七寶缽器，自然在前。金、銀、琉璃、硨磲、瑪瑙、珊瑚、琥珀、明月、真珠，如是諸缽，隨意而至。百味飲食，自然盈滿。雖有此食，實無食者，但見色聞香，意以為食，自然飽足。身心柔軟，無所味著，事已化去，時至復現。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「彼佛國土，清淨安隱，微妙快樂，次於無為泥洹之道。其諸聲聞菩薩天人，智慧高明，神通洞達，咸同一類，形無異狀，但因順餘方，故有天人之名。顏貌端正，超世希有，容色微妙，非天非人，皆受自然虛無之身，無極之體。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「譬如世間貧窮乞人，在帝王邊，形貌容狀，寧可類乎？」阿難白佛：「假令此人在帝王邊，羸陋醜惡，無以為喻，百千萬億不可計倍。所以然者，貧窮乞人，底極斯下，衣不蔽形，食趣支命，飢寒困苦，人理殆盡。皆坐前世不植德本，積財不施，富有益慳，但欲唐得，貪求無厭。不信修善，犯惡山積。如是壽終，財寶消散。苦身聚積，為之憂惱，於己無益，徒為他有。無善可怙，無德可恃，是故死墮惡趣，受此長苦；罪畢得出，生為下賤，愚鄙斯極，示同人類。所以世間帝王，人中獨尊，皆由宿世積德所致。慈惠博施，仁愛兼濟，履信修善，無所違爭。是以壽終福應，得升善道。上生天上，享茲福樂。積善餘慶，今得為人，乃生王家，自然尊貴。儀容端正，眾所敬事。妙衣珍膳，隨心服御，宿福所追，故能致此。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「汝言是也。計如帝王，雖人中尊貴，形色端正，比之轉輪聖王，甚為鄙陋，猶彼乞人在帝王邊。轉輪聖王，威相殊妙，天下第一，比之忉利天王，又復醜惡，不得相喻萬億倍也。假令天帝，比第六天王，百千億倍不相類也。設第六天王，比無量壽佛國菩薩聲聞，光顏容色，不相及逮，百千萬億不可計倍。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「無量壽國，其諸天人，衣服、飲食、華香、瓔珞、繒蓋幢幡、微妙音聲、所居舍宅宮殿樓閣，稱其形色，高下大小，或一寶二寶，乃至無量眾寶，隨意所欲，應念即至。又以眾寶妙衣，遍布其地，一切天人踐之而行。無量寶網，彌覆佛土，皆以金縷真珠百千雜寶奇妙珍異，莊嚴校飾，周匝四面，垂以寶鈴，光色晃曜，盡極嚴麗，自然德風，徐起微動。其風調和，不寒不暑，溫涼柔軟，不遲不疾。吹諸羅網，及眾寶樹，演發無量微妙法音，流布萬種溫雅德香。其有聞者，塵勞垢習，自然不起。風觸其身，皆得快樂，譬如比丘，得滅盡三昧。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「又風吹散華，遍滿佛土，隨色次第，而不雜亂，柔軟光澤，馨香芬烈。足履其上，蹈下四寸，隨舉足已，還復如故。華用已訖，地輒開裂，以次化沒，清淨無遺。隨其時節，風吹散華，如是六反。又眾寶蓮華，周滿世界，一一寶華，百千億葉，其華光明，無量種色，青色青光、白色白光，玄黃朱紫，光色赫然，煒燁煥爛，明曜日月，一一華中，出三十六百千億光，一一光中，出三十六百千億佛，身色紫金，相好殊特；一一諸佛，又放百千光明，普為十方說微妙法。如是諸佛，各各安立無量眾生於佛正道。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「其有眾生，生彼國者，皆悉住於正定之聚。所以者何？彼佛國中，無諸邪聚，及不定聚。十方恆沙諸佛如來，皆共讚歎無量壽佛威神功德不可思議。諸有眾生，聞其名號，信心歡喜，乃至一念，至心迴向，願生彼國，即得往生，住不退轉。唯除五逆，誹謗正法。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「十方世界諸天人民，其有至心願生彼國，凡有三輩。其上輩者，捨家棄欲，而作沙門，發菩提心，一向專念無量壽佛，修諸功德，願生彼國。此等眾生，臨壽終時，無量壽佛，與諸大眾，現其人前，即隨彼佛，往生其國，便於七寶華中，自然化生，住不退轉，智慧勇猛，神通自在。是故，阿難！其有眾生，欲於今世見無量壽佛，應發無上菩提之心，修行功德，願生彼國！」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「其中輩者，十方世界諸天人民，其有至心，願生彼國，雖不能行作沙門，大修功德，當發無上菩提之心，一向專念無量壽佛，多少修善，奉持齋戒，起立塔像，飯食沙門，懸繒然燈，散華燒香，以此迴向，願生彼國。其人臨終，無量壽佛，化現其身，光明相好，具如真佛，與諸大眾，現其人前。即隨化佛往生其國，住不退轉，功德智慧，次如上輩者也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「其下輩者，十方世界，諸天人民，其有至心，欲生彼國，假使不能作諸功德，當發無上菩提之心，一向專意，乃至十念，念無量壽佛，願生其國。若聞深法，歡喜信樂，不生疑惑，乃至一念，念於彼佛，以至誠心，願生其國。此人臨終，夢見彼佛，亦得往生，功德智慧，次如中輩者也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「無量壽佛，威神無極。十方世界，無量無邊不可思議諸佛如來，莫不稱歎。於彼東方恆河沙佛國，無量無數諸菩薩眾，皆悉往詣無量壽佛所，恭敬供養，及諸菩薩聲聞之眾，聽受經法，宣布道化。南西北方，四維上下，亦復如是。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時世尊，而說頌曰：<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>東方諸佛國，其數如恆沙，彼土諸菩薩，往覲無量覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>南西北四維，上下亦復然，彼土菩薩眾，往覲無量覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>一切諸菩薩，各齎天妙華，寶香無價衣，供養無量覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>咸然奏天樂，暢發和雅音，歌歎最勝尊，供養無量覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>究達神通慧，遊入深法門，具足功德藏，妙智無等倫，<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>慧日朗世間，消除生死雲，恭敬遶三匝，稽首無上尊。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>見彼嚴淨土，微妙難思議，因發無量心，願我國亦然。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>應時無量尊，動容發欣笑，口出無數光，遍照十方國。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>迴光圍繞身，三匝從頂入，一切天人眾，踊躍皆歡喜。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>大士觀世音，整服稽首問，白佛何緣笑，唯然願說意。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>梵聲猶雷震，八音暢妙響，當授菩薩記，今說仁諦聽。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>十方來正士，吾悉知彼願，志求嚴淨土，受決當作佛。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>覺了一切法，猶如夢幻響，滿足諸妙願，必成如是剎。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>知法如電影，究竟菩薩道，其諸功德本，受決當作佛。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>通達諸法性，一切空無我，惠求淨佛土，必成如是剎。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>諸佛告菩薩，今覲安養佛，聞法樂受行，疾得清淨處。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>至彼嚴淨國，便速得神通，必於無量尊，受記成等覺。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>其佛本願力，聞名欲往生，皆悉到彼國，自致不退轉。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>菩薩興至願，願己國無異，普念度一切，名顯滿十方。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>奉事億如來，飛化遍諸剎，恭敬歡喜去，還到安養國。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>若人無善心，不得聞此經，清淨有戒者，乃獲聞正法。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>曾更見世尊，則能信此事，謙敬聞奉行，踊躍大歡喜。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>憍慢弊懈怠，難以信比法，宿世見諸佛，樂聽如是教。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>聲聞或菩薩，莫能究聖心，譬如從生盲，欲行開導人。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>如來智慧海，深廣無涯底，二乘非所測，唯佛獨明了。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>假使一切人，具足皆得道，淨慧如本空，億劫思佛智。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>窮力極講說，盡壽猶不知，佛慧無邊際，如是致清淨。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>壽命甚難得，佛世亦難值，人有信慧難，若聞精進求。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>聞法能不忘，見敬得大慶，則我善親友，是故當發意。<span
lang=EN-US></span></span></p>
  <p class=MsoPlainText style='text-indent:24.0pt;'><span style='font-family:新細明體'>設滿世界火，必過要聞法，會當成佛道，廣濟生死流。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「彼國菩薩，皆當究竟一生補處，除其本願，為眾生故，以弘誓功德，而自莊嚴，普欲度脫一切眾生。阿難！彼佛國中，諸聲聞眾，身光一尋。菩薩光明照百由旬。有二菩薩，最尊第一，威神光明，普照三千大千世界。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>阿難白佛：「彼二菩薩，其號云何？」佛言：「一名觀世音，二名大勢至。此二菩薩，於此國土，修菩薩行，命終轉化，生彼佛國。阿難！其有眾生，生彼國者，皆悉具足三十二相，智慧成滿，深入諸法，究暢要妙，神通無礙，諸根明利。其鈍根者，成就二忍。其利根者，得不可計無生法忍。又彼菩薩，乃至成佛，不受惡趣，神通自在，常識宿命。除生他方五濁惡世，示現同彼，如我國也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「彼國菩薩，承佛威神，一食之頃，往詣十方無量世界，恭敬供養，諸佛世尊。隨心所念，華香、伎樂、衣蓋、幢幡，無數無量供養之具，自然化生，應念即至。珍妙殊特，非世所有，輒以奉散諸佛，及諸菩薩聲聞之眾。在虛空中，化成華蓋，光色昱爍，香氣普熏。其華周圓四百里者，如是轉倍，乃覆三千大千世界，隨其前後，以次化沒。其諸菩薩僉然欣悅，於虛空中，共奏天樂，以微妙音，歌歎佛德，聽受經法，歡喜無量。供養佛已，未食之前，忽然輕舉，還其本國。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語阿難：「無量壽佛，為諸聲聞菩薩天人頒宣法時，都悉集會七寶講堂，廣宣道教，演暢妙法，莫不歡喜，心解得道。即時四方自然風起，吹七寶樹，出五音聲。無量妙華，隨風四散，自然供養，如是不絕。一切諸天，皆齎天上百千華香，萬種伎樂，供養其佛，及諸菩薩聲聞之眾。普散華香，奏諸音樂，前後來往，更相開避，當斯之時，熙怡快樂，不可勝言。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「生彼佛國諸菩薩等，所可講說，常宣正法，隨順智慧，無違無失。於其國土，所有萬物，無我所心，無染著心。去來進止，情無所係。隨意自在，無所適莫，無彼無我，無競無訟。於諸眾生，得大慈悲饒益之心。柔軟調伏，無岔恨心。離蓋清淨，無厭怠心。等心、勝心、深心、定心、愛法樂法喜法之心。滅諸煩惱，離惡趣心。究竟一切菩薩所行，具足成就無量功德。得深禪定，諸通明慧，遊志七覺，修心佛法。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「肉眼清徹，靡不分了；天眼通達，無量無限；法眼觀察，究竟諸道；慧眼見真，能度彼岸；佛眼具足，覺了法性，以無礙智為人演說。等觀三界，空無所有，志求佛法，具諸辯才，除滅眾生煩惱之患。從如來生，解法如如，善知集滅音聲方便。不欣世語，樂在正論。修諸善本，志崇佛道。知一切法，皆悉寂滅。生身煩惱，二餘俱盡。聞甚深法，心不疑懼。常能修行其大悲者，深遠微妙，靡不覆載。究竟一乘，至於彼岸，決斷疑網，慧由心出。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「於佛教法，該羅無外，智慧如大海，三昧如山王。慧光明淨，超踰日月。清白之法，具足圓滿。猶如雲山，照諸功德等一淨故；猶如大地，淨穢好惡無異心故；猶如淨水，洗除塵勞諸垢染故；猶如火王，燒滅一切煩惱薪故；猶如大風，行諸世界無障礙故；猶如虛空，於一切有無所著故；猶如蓮華，於諸世間無染污故；猶如大乘，運載群萌出生死故；猶如重雲，震大法雷覺未覺故；猶如大雨，雨甘露法潤眾生故；如金剛山，眾魔外道不能動故；如梵天王，於諸善法最上首故；如尼拘類樹，普覆一切故；如優曇缽華，希有難遇故；如金翅鳥，威伏外道故；如眾遊禽，無所藏積故；猶如牛王，無能勝故；猶如象王，善調伏故；如師子王，無所畏故；曠若虛空，大慈等故；摧滅嫉心，不忌勝故。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「專樂求法，心無厭足。常欲廣說，志無疲倦。擊法鼓，建法幢，曜慧日，除癡闇。修六和敬，常行法施，志勇精進，心不退弱。為世燈明，最勝福田。常為師導，等無憎愛，唯樂正道，無餘欣戚。拔諸欲刺，以安群生。功德殊勝，莫不尊敬。滅三垢障，遊諸神通。因力、緣力、意力、願力、方便之力；常力、善力、定力、慧力，多聞之力；施戒忍辱，精進禪定、智慧之力；正念止觀，諸通明力；如來調伏，諸眾生力。如是等力，一切具足。身色相好，功德辯才，具足莊嚴，無與等者。恭敬供養無量諸佛，常為諸佛所共稱歎。究竟菩薩諸波羅蜜，修空無相無願三昧，不生不滅諸三昧門，遠離聲聞緣覺之地。阿難！彼諸菩薩，成就如是無量功德，我但為汝略言之耳。若廣說者，百千萬劫不能窮盡。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒菩薩諸天人等：「無量壽國，聲聞菩薩，功德智慧不可稱說。又其國土，微妙安樂，清淨若此，何不力為善？念道之自然。著於無上下，洞達無邊際，宜各勤精進，努力自求之。必得超絕去，往生安樂國，橫截五惡道。道趣自然閉。昇道無窮極，易往而無人，其國不逆違，自然之所牽。何不棄世事？勤行求道德；可得極長生，壽樂無有極。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「然世人薄俗，共諍不急之事，於此劇惡極苦之中，勤身營務，以自給濟。無尊無卑，無貧無富，少長男女，共憂錢財，有無同然，憂思適等。屏營愁苦，累念積慮。為心走使，無有安時；有田憂田，有宅憂宅；牛馬、六畜、奴婢、錢財、衣食什物，復共憂之。重思累息，憂念愁怖，橫為非常水火、盜賊、怨家、債主，焚漂劫奪，消散磨滅，憂毒忪忪，無有解時。結憤心中，不離憂惱。心堅意固，適無縱捨。或坐摧碎，身亡命終，棄捐之去，莫誰隨者，尊貴豪富，亦有斯患，憂懼萬端，勤苦若此，結眾寒熱，與痛共居。貧窮下劣，困乏常無。無田亦憂欲有田，無宅亦憂欲有宅，無牛、馬、六畜、奴婢、錢財、衣食什物，亦憂欲有之。適有一，復少一，有是少是，思有齊等。適欲具有，便復糜散。如是憂苦，當復求索，不能時得，思想無益。身心俱勞，坐起不安，憂念相隨，勤苦若此，亦結眾寒熱，與痛共居，或時坐之，終身夭命，不肯為善，行道進德。壽終身死，當獨遠去，有所趣向，善惡之道，莫能知者。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「世間人民，父子兄弟，夫婦家室，中外親屬，當相敬愛，無相憎嫉。有無相通，無得貪惜，言色常和，莫相違戾。或時心靜，有所恚怒，今世恨意，微相憎嫉，後世轉劇，至成大怨。所以者何？世間之事，更相患害，雖不即時，應急相破。然含毒畜怒，結憤精神，自然剋識，不得相離，皆當對生，更相報復。人在世間，愛欲之中，獨生獨死，獨去獨來，當行至趣苦樂之地，身自當之，無有代者。善惡變化，殃福異處，宿豫嚴待，當獨趣入，遠到他所，莫能見者。善惡自然，追行所生，窈窈冥冥，別離久長，道路不同，會見無期。甚難甚難，今得相值。何不棄眾事，各遇強健時，努力勤修善，精進願度世，可得極長生。如何不求道，安所須待，欲何樂乎？如是世人，不信作善得善，為道得道；不信人死更生，惠施得福。善惡之事，都不信之，謂之不然，終無有是。但坐此故，且自見之，更相瞻視，先後同然。轉相承受，父餘教令，先人祖父，素不為善，不識道德，身愚神闇，心塞意閉。死生之趣，善惡之道，自不能見，無有語者。吉凶禍福，競各作之，無一怪也。生死常道，轉相嗣立，或父哭子，或子哭父，兄弟夫婦，更相哭泣。顛倒上下，無常根本，皆當過去，不可常保。教語開導，信之者少，是以生死流轉，無有休止。如此之人，蒙冥抵突，不信經法，心無遠慮，各欲快意，癡惑愛欲，不達於道德，迷沒於瞋怒，貪狼於財色。坐之不得道，當更惡趣苦，生死無窮已，哀哉甚可傷！<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「或時室家父子，兄弟夫婦，一死一生，更相哀愍。恩愛思慕，憂念結縛，心意痛著，迭相顧戀，窮日卒歲，無有解已。教語道德，心不開明，思想恩好，不離情欲。惛蒙闇塞，愚惑所覆，不能深思熟計，心自端正，專精行道，決斷世事。便旋至竟，年壽終盡，不能得道，無可奈何。總猥憒擾，皆貪愛欲。惑道者眾，悟之者少，世間匆匆，無可聊賴。尊卑上下，貧富貴賤，勤苦匆務，各懷殺毒。惡氣窈冥，為妄興事。違逆天地，不從人心。自然非惡，先隨與之，恣聽所為，待其罪極。其壽未終，便頓奪之。下人惡道，累世勤苦，展轉其中，數千億劫，無有出期。痛不可言，甚可哀愍！」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒菩薩，諸天人等：「我今語汝，世間之事，人用是故，坐不得道。當熟思計，遠離眾惡。擇其善者，勤而行之。愛欲榮華，不可常保，皆當別離，無可樂者。遇佛在世，當勤精進。其有至願生安樂國者，可得智慧明達，功德殊勝。勿得隨心所欲，虧負經戒，在人後也。儻有疑意不解經者，可具問佛，當為說之。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>彌勒菩薩長跪白言：「佛威神尊重，所說快善。聽佛經語，貫心思之，世人實爾，如佛所言。今佛慈愍，顯示大道，耳目開明，長得度脫，聞佛所說，莫不歡喜。諸天人民蠕動之類，皆蒙慈恩，解脫憂苦。佛語教戒，甚深甚善，智慧明見，八方上下去來今事，莫不究暢。今我眾等，所以蒙得度脫，皆佛前世求道之時，謙苦所致。恩德普覆，福祿巍巍，光明徹照，達空無極，開人泥洹。教授典攬，威制消化。感動十方，無窮無極。佛為法王，尊超眾聖，普為一切天人之師，隨心所願，皆令得道。今得值佛，復聞無量壽聲，靡不歡喜，心得開明。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「汝言是也。若有慈敬於佛者，實為大善。天下久久，乃復有佛。今我於此世作佛，演說經法，宣布道教，斷諸疑網，拔愛欲之本，杜眾惡之源。遊步三界，無所聖礙。典攬智慧，眾道之要，執持綱維，昭然分明。開示五趣，度未度者，決正生死泥洹之道。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「彌勒當知，汝從無數劫來，修菩薩行，欲度眾生，其已久遠。從汝得道，至於泥洹不可稱數。汝及十方諸天人民一切四眾，永劫已來，展轉五道，憂畏勤苦，不可具言，乃至今世，生死不絕，與佛相值，聽受經法，又復得聞無量壽佛，快哉甚善！吾助爾喜。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「汝今亦可自厭生死老病痛苦，惡露不淨，無可樂者。宜自決斷，端身正行，益作諸善。修己潔體，洗除心垢。言行忠信，表裡相應。人能自度，轉相拯濟，精明求願，積累善本。雖一世勤苦，須臾之間，後生無量壽國，快樂無極。長與道德合明，永拔生死根本，無復貪恚愚癡苦惱之患，欲壽一劫百劫，千億萬劫，自在隨意，皆可得之。無為自然，次於泥洹之道。汝等宜各精進，求心所願，無得疑惑中悔，自為過咎。生彼邊地七寶宮殿，五百歲中，受諸厄也。」彌勒白言：「受佛重誨，專精修學，如教奉行，不敢有疑。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「汝等能於此世，端心正意，不作眾惡，甚為至德，十方世界，最無倫匹。所以者何？諸佛國土，天人之類，自然作善，不大為惡，易可開化。今我於此世間作佛，處於五惡五痛五燒之中，為最劇苦。教化群生，令捨五惡，令去五痛，令離五燒，降化其意，令持五善，獲其福德，度世長壽泥洹之道。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「何等五惡？何等五痛？何等五燒？何等消化五惡，令持五善，獲其福德度世長壽泥洹之道？<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「其一惡者：諸天人民蠕動之類，欲為眾惡，莫不皆然。強者伏弱，轉相剋賊，殘害殺戮，迭相吞噬，不知修善，惡逆無道。後受殃罰，自然趣向。神明記識，犯者不赦。故有貧窮下賤，乞丐狐獨，聾盲瘖啞，愚癡弊惡，至有尪狂不逮之屬。又有尊貴豪富，高才明達，皆由宿世慈孝，修善積德所致。世有常道，王法牢獄，不肯畏慎，為惡入罪，受其殃罰，求望解脫，難得勉出。世間有此目前現事，壽終後世，尤深尤劇。入其幽冥，轉生受身。譬如王法，痛苦極刑。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「故有自然三塗，無量苦惱。轉貿其身，改形易道，所受壽命，或長或短。魂神精識，自然趣之。當獨值向，相從共生。更相報復，無有止已。殃惡未盡，不得相離。展轉其中，無有出期，難得解脫，痛不可言。天地之間，自然有是，雖不即時卒暴應至，善惡之道，會當歸之。是為一大惡一痛一燒，勤苦如是。譬如大火焚燒人身，人能於中一心制意，端身正行，獨作諸善，不為眾惡者，身獨度脫，獲其福德度世上天泥洹之道，是為一大善也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「其二惡者，，世間人民，父子兄弟，室家夫婦，都無義理，不順法度，奢淫憍縱，各欲快意。任心自恣，更相欺惑。心口各異，言念無實。佞諂不忠，巧言諛媚。嫉賢謗善，陷入怨枉。主上不明，任用臣下；臣下自在，機偽多端。踐度能行，知其形勢。在位不正，為其所欺。妄損忠良，不當天心。臣欺其君，子欺其父，兄弟夫婦，中外知識，更相欺誑。各懷貪欲，瞋恚愚癡。欲自厚己，欲貪多有。尊卑上下，心俱同然。破家亡身，不顧前後。親屬內外，坐之滅族。或時室家知識，鄉黨市里，愚民野人，轉共從事。更相利害，忿成怨結。富有慳惜，不肯施與，愛保貪重，心勞身苦。如是至竟，無所恃怙，獨來獨去，無一隨者。善惡禍福，追命所生，或在樂處，或入苦毒，然後乃悔，當復何及！<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「世間人民，心愚少智，見善憎謗，不思慕及，但欲為惡，妄作非法。常懷盜心，希望他利，消散磨盡，而復求索。邪心不正，懼人有色，不豫思計，事至乃悔。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「今世現有王法牢獄，隨罪趣向，受其殃罰。因其前世，不信道德，不修善本，今復為惡，天神剋識，別其名籍。壽終神逝，下入惡道。故有自然三塗，無量苦惱。展轉其中，世世累劫，無有出期，難得解脫，痛不可言。是為二大惡二痛二燒，勤苦如是。譬如大火焚燒人身，人能於中一心制意，端身正行，獨作諸善，不為眾惡者，身獨度脫，獲其福德度世上天泥洹之道，是為二大善也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「其三惡者，世間人民，相因寄生，共居天地之間。處年壽命，無能幾何。上有賢明長者尊貴豪富，下有貧窮廝賤，尪劣愚夫，中有不善之人。常懷邪惡，但念淫泆，煩滿胸中。愛欲交亂，坐起不安；貪意守惜，但欲唐得。眄睞細色，邪態外逸。自妻厭憎，私妄出入，費損家財，事為非法。交結聚會，興師相伐，攻劫殺戮，強奪無道。惡心在外，不自修業。盜竊趣得，欲擊成事。恐勢迫脅，歸給妻子，恣心快意，極身作樂。或於親屬，不避尊卑，家室中外，患而苦之，亦復不畏王法禁令。如是之惡，著於人鬼。日月照見，神明記識。故有自然三塗，無量苦惱。展轉其中，世世累劫，無有出期，難得解脫，痛不可言。是為三大惡三痛三燒，勤苦如是。譬如大火焚燒人身，人能於中一心制意，端身正行，獨作諸善，不為眾惡者，身獨度脫，獲其福德度世上天泥洹之道，是為三大善也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「其四惡者，世間人民，不念修善。轉相教令，共為眾惡。兩舌，惡口，妄言，綺語。讒賊鬥亂，憎嫉善人，敗壞賢明。於傍快喜。不孝二親，輕慢師長。朋友無信，難得誠實。尊貴自大，謂己有道。橫行威勢，侵易於人。不能自知，為惡無恥。自以強健，欲人敬難。不畏天地神明日月，不肯作善，難可降化。自用偃蹇，謂可常爾，無所憂懼，常懷憍慢。如是眾惡，天神記識。賴其前世頗作福德，小善扶接，營護助之。今世為惡，福德盡滅，諸善神鬼，各去離之，身獨空立，無所復依。壽命終盡，諸惡所歸，自然迫促，共趣奪之。又其名籍，記在神明。殃咎牽引，當往趣向。罪報自然，無從捨離。但得前行，入於火鑊。身心摧碎，精神痛苦。當斯之時，悔復何及？天道冏然，不得蹉跌。故有自然三塗，無量苦惱。展轉其中，世世累劫，無有出期，難得解脫，痛不可言。是為四大惡四痛四燒，勤苦如是。譬如大火焚燒人身，人能於中一心制意，端身正行，獨作諸善，不為眾惡，身獨度脫，獲其福德度世上天泥洹之道，是為四大善也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「其五惡者，世間人民，徙倚懈惰，不肯作善，治身修業。家室眷屬，飢寒困苦，父母教誨，瞋目怒應。言令不和，違戾反逆，譬如怨家，不如無子。取與無節，眾共患厭。負恩違義，無有報償之心。貧窮困乏，不能復得，辜較縱奪，放恣遊散。串數唐得，用自賑給，耽酒嗜美，飲食無度，肆心蕩逸，魯扈抵突。不識人情，強欲抑制。見人有善，妒嫉惡之。無義無禮，無所顧難，自用識當，不可諫曉。六親眷屬，所資有無，不能憂念。不惟父母之恩，不存師友之義。心常念惡，口常言惡，身常行惡，曾無一善。不信先聖諸佛經法，不信行道可得度世，不信死後神明更生。不信作善得善，為惡得惡。欲殺真人，鬥亂眾僧。欲害父母兄弟眷屬。六親憎惡，願令其死。如是世人，心意俱然，愚癡蒙昧，而自以智慧。不知生所從來，死所趣向。不仁不順，惡逆天地。而於其中，希望僥倖，欲求長生，會當歸死。慈心教誨，今其念善。開示生死，善惡之趣，自然有是，而不肯信之。苦心與語，無益其人，心中閉塞，意不開解，大命將終，悔懼交至。不豫修善，臨窮方悔。悔之於後，將何及乎？<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「天地之間，五道分明，恢廓窈冥，浩浩茫茫。善惡報應，禍福相承，身自當之，無誰代者。數之自然，應其所行，殃咎追命，無得縱捨。善人行善，從樂入樂，從明入明；惡人行惡，從苦入苦，從冥入冥。誰能知者？獨佛知耳。教語開示，信用者少，生死不休，惡道不絕。如是世人，難可具盡，故有自然三塗，無量苦惱。展轉其中，世世累劫，無有出期，難得解脫，痛不可言。是為五大惡五痛五燒，勤苦如是。譬如大火焚燒人身，人能於中一心制意，端身正念，言行相副，所作至誠，所語如語，心口不轉，獨作諸善，不為眾惡，身獨度脫，獲其福德度世上天泥洹之道，是為五大善也。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「吾語汝等，是世五惡，勤苦若此。五痛五燒，展轉相生，但作眾惡，不修善本，皆悉自然入諸惡趣，或其今世先被殃病，求死不得，求生不得，罪惡所招，示眾見之。身死隨行，入三惡道，苦毒無量，自相燋然，至其久後，共作怨結，從小微起，遂成大惡。皆由貪著財色，不能施惠，癡欲所迫，隨心思想，煩惱結縛，無有解已。厚己諍利，無所省錄。富貴榮華，當時快意。不能忍辱，不務修善。威勢無幾，隨以磨滅。身坐勞苦，久後大劇。天道弛張，自然糾舉，綱維羅網，上下相應，煢煢忪忪，富入其中。古今有是，痛哉可傷！」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語彌勒：「世間如是，佛皆哀之。以威神力，摧滅眾惡，悉令就善。棄捐所思。奉持經戒，受行道法，無所違失，終得度世泥洹之道。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「汝今諸天人民，及後世人，得佛經語，當熟思之，能於其中，端心正行。主上為善，率化其下，轉相敕令，各自端守。尊聖敬善，仁慈博愛。佛語教誨，無敢虧負。當求度世，拔斷生死眾惡之本，當離三塗無量憂怖苦痛之道。汝等於是廣植德本，布恩施惠，勿犯道禁。忍辱精進，一心智慧。轉相教化，為德立善。正心正意，齋戒清淨，一日一夜，勝在無量壽國為善百歲。所以者何？彼佛國土，無為自然，皆積眾善，無毛髮之惡。於此修善，十日十夜，勝於他方諸佛國中為善千歲。所以者何？他方佛國，為善者多，為惡者少，福德自然，無造惡之地。唯此間多惡，無有自然，勤苦求欲，轉相欺殆，心勞形困，飲苦食毒，如是惡務，未嘗寧息。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「吾哀汝等天人之類，苦心誨喻，教令修善。隨宜開導，授與經法，莫不承用。在意所願，皆令得道。佛所遊履，國邑丘聚，靡不蒙化。天下和順、日月清明。風雨以時，災厲不起。國豐民安，兵戈無用。崇德興仁，務修禮讓。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛言：「我哀愍汝等諸天人民，甚於父母念子。今我於此世作佛，降化五惡，消除五痛，絕滅五燒，以善攻惡，拔生死之苦。令獲五德，升無為之安。吾去世後，經道漸滅，人民諂偽，復為眾惡。五燒五痛，還如前法。久後轉劇，不可悉說，我但為汝略言之耳。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語彌勒：「汝等各善思之，轉相教誡，如佛經法，無得犯也。」於是彌勒菩薩，合掌白言：「佛所說甚善，世人實爾。如來普慈哀怨，悉令度脫，受佛重誨，不敢違失。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告阿難：「汝起，更整衣服，合掌恭敬，禮無量壽佛。十方國土諸佛如來，常共稱揚讚歎彼佛，無著無礙。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>於是阿難起整衣服，正身西面，恭敬合掌，五體投地，禮無量壽佛。白言：「世尊，願見彼佛安樂國土，及諸菩薩聲聞大眾。」說是語已，即時無量壽佛，放大光明，普照一切諸佛世界。金剛圍山、須彌山王、大小諸山，一切所有，皆同一色。譬如劫水彌滿世界，其中萬物沈沒不現，滉瀁浩汗，唯見大水，彼佛光明，亦復如是。聲聞菩薩，一切光明，皆悉隱蔽，唯見佛光，明耀顯赫。爾時，阿難即見無量壽佛，威德巍巍，如須彌山王，高出一切諸世界上，相好光明，靡不照耀。」此會四眾，一時悉見；彼見此土，亦復如是。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時，佛告阿難及慈氏菩薩：「汝見彼國，從地已上，至淨居天，其中所有微妙嚴淨自然之物，為悉見不？」阿難對曰：「唯然己見。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「汝寧復聞無量壽佛大音宣布一切世界化眾生不？」阿難對曰：「唯然已聞。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「彼國人民，乘百千由旬七寶宮殿，無所障礙，遍至十方供養諸佛，汝復見不？」對曰：「己見。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>「彼國人民有胎生者，汝復見不？」對曰：「己見。其胎生者，所處宮殿，或百由旬，或五百由旬，各於其中受諸快樂，如忉利天，亦皆自然。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時慈氏菩薩白佛言：「世尊！何因何緣，彼國人民，胎生化生？」佛告慈氏：「若有眾生，以疑惑心，修諸功德，願生彼國，不了佛智、不思議智、不可稱智、大乘廣智、無等無倫最上勝智。於此諸智，疑惑不信；然猶信罪福，修習善本，願生其國。此諸眾生，生彼宮殿，壽五百歲，常不見佛，不聞經法，不見菩薩聲聞聖眾。是故於彼國土，謂之胎生。若有眾生，明信佛智，乃至勝智，作諸功德，信心迴向，此諸眾生，於七寶華中，自然化生，跏趺而坐，須臾之頃，身相光明，智慧功德，如諸菩薩具足成就。復次，慈氏！他方諸大菩薩，發心欲見無量壽佛，恭敬供養，及諸菩薩聲聞聖眾。彼菩薩等，命終得生無量壽國，於七寶華中，自然化生。彌勒當知！彼化生者，智慧勝故；其胎生者，皆無智慧，於五百歲中，常不見佛，不聞經法，不見菩薩諸聲聞眾，無由供養於佛，不知菩薩法式，不得修習功德。當知此人，宿世之時，無有智慧，疑惑所致。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「譬如轉輪聖王，有七寶牢獄，種種莊嚴，張設床帳，懸諸繒蓋。若有諸小王子，得罪於王，輒內彼獄中，繫以金鎖。供養飯食衣服床蓐，華香伎樂，如轉輪王，無所乏少。於意云何？此諸王子，寧樂彼處不？」對曰：「不也！但種種方便，求諸大力，欲自勉出。」佛告彌勒：「此諸眾生，亦復如是。以疑惑佛智故，生彼七寶宮殿，無有刑罰，乃至一念惡事。但於五百歲中，不見三寶，不得供養修諸善本，以此為苦。雖有餘樂，猶不樂彼處。若此眾生，識其本罪，深自悔責，求離彼處，即得如意，往諸無量壽佛所，恭敬供養，亦得遍至無量無數諸餘佛所，修諸功德。彌勒當知！其有菩薩，生疑惑者，為失大利，是故應當明信諸佛無上智慧。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>彌勒菩薩白佛言：「世尊！於此世界，有幾所不退菩薩，生彼佛國？」佛告彌勒：「於此世界，有六十七億不退菩薩，往生彼國。一一菩薩，已曾供養無數諸佛，次如彌勒者也。諸小行菩薩，及修習少功德者，不可稱計，皆當往生。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「不但我剎諸菩薩等，往生彼國。他方佛土，亦復如是。其第一佛，名曰遠照，彼有百八十億菩薩，皆當往生。其第二佛，名曰寶藏，彼有九十億菩薩，皆當往生。其第三佛名曰無量音，彼有二百二十億菩薩，皆當往生。其第四佛名曰甘露味，彼有二百五十億菩薩，皆當往生。其第五佛，名曰龍勝，彼有十四億菩薩，皆當往生。其第六佛名曰勝力，彼有萬四千菩薩，皆當往生。其第七佛，名曰師子，彼有五百億菩薩，皆當往生。其第八佛，名曰離垢光，彼有八十億菩薩，皆當往生。其第九佛，名曰德首，彼有六十億菩薩，皆當往生。其第十佛，名曰妙德山，彼有六十億菩薩，皆當往生。其第十一佛，名曰人王，被有十億菩薩，皆當往生。其第十二佛，名曰無上華，彼有無數不可稱計諸菩薩眾，皆不退轉，智慧勇猛，已普供養無量諸佛，於七日中，即能攝取百千億劫大士所修堅固之法。斯等菩薩皆當往生。其第十三佛，名曰無畏，彼有七百九十億大菩薩眾，諸小菩薩，及比丘等，不可稱計，皆當往生。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語彌勒：「不但此十四佛國中諸菩薩等，當往生也，十方世界無量佛國，其往生者，亦復如是，甚多無數。我但說十方諸佛名號，及菩薩比丘生彼國者，晝夜一劫，尚未能盡，我今為汝略說之耳。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛告彌勒：「其有得聞彼佛名號，歡喜踴躍，乃至一念，當知此人，為得大利，則是具足無上功德。是故，彌勒！設有大火，充滿三千大千世界，要當過此，聞是經法，歡喜信樂，受持讀誦，如說修行。所以者何？多有菩薩，欲聞此經，而不能得。若有眾生，聞此經者，於無上道，終不退轉。是故，應當專心信受，持誦說行。吾今為諸眾生，說此經法，令見無量壽佛，及其國土一切所有。所當為者，皆可求之，無得以我滅度之後，復生疑惑。當來之世，經道滅盡，我以慈悲哀愍，特留此經，止住百歲。其有眾生，值斯經者，隨意所願，皆可得度。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛語彌勒：「如來興世，難值難見；諸佛經道，難得難聞；菩薩勝法，諸波羅蜜，得聞亦難；遇善知識，聞法能行，此亦為難。若聞斯經，信樂受持，難中之難，無過此難。是故我法，如是作，如是說，如是教。應當信順，如法修行。」<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>爾時世尊，說此經法，無量眾生，皆發無上正覺之心。萬二千那由他人，得清淨法眼。二十二億諸天人民，得阿那含果。八十萬比丘，漏盡意解。四十億菩薩，得不退轉。以弘誓功德而自莊嚴，於將來世，當成正覺。爾時三千大千世界六種震動，大光普照十方國土；百千音樂，自然而作；無量妙華，紛紛而降。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
  <p class=MsoPlainText style='text-indent:24.0pt;'><span style='font-family:新細明體'>佛說經已，彌勒菩薩及十方來諸菩薩眾、長老阿難、諸大聲聞、一切大眾，聞佛所說，靡不歡喜。<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='font-family:新細明體'>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
