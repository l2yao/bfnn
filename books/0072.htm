
<html>
<head>
<meta http-equiv=Content-Type content="text/html; charset=Big5">
<title>妙法蓮華經觀世音菩薩普門品</title>
<style><!--
.MsoNormal
	{mso-style-parent:"";
	margin:0cm;
	margin-bottom:.0001pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
.MsoBodyTextIndent
	{margin:0cm;
	margin-bottom:.0001pt;
	text-indent:24.0pt;
	mso-char-indent-count:2.0;
	mso-char-indent-size:12.0pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
.MsoBodyTextIndent2
	{margin-top:0cm;
	margin-right:-5.14gd;
	margin-bottom:0cm;
	margin-left:0cm;
	margin-bottom:.0001pt;
	text-indent:24.0pt;
	mso-char-indent-count:2.0;
	mso-char-indent-size:12.0pt;
	mso-pagination:none;
	font-size:12.0pt;
	font-family:細明體;
	mso-hansi-font-family:"Courier New";
	mso-bidi-font-family:"Courier New";
	mso-font-kerning:1.0pt;}
-->
</style>
<link rel="stylesheet" href="book.css">
</head>
<body lang=ZH-TW style='tab-interval:24.0pt;text-justify-trim:punctuation' background="textbackground.jpg" bgcolor="#ffffff">
<div class=book style='layout-grid:18.0pt'> 
  <p class=MsoNormal align=center style='margin-right:-5.14gd;text-align:center'><b><span
style='font-size:36.0pt;mso-bidi-font-size:12.0pt;font-family:標楷體;color:#FF6600'>妙法蓮華經</span></b></p>
  <p class=MsoNormal align=center style='margin-right:-5.14gd;text-align:center'><b><span
style='font-size:36.0pt;mso-bidi-font-size:12.0pt;font-family:標楷體;color:#FF6600'>觀世音菩薩普門品<span
lang=EN-US></span></span></b></p>
  <p class=MsoNormal align=center style='margin-right:-5.14gd;text-align:center'><span
lang=EN-US>&nbsp;</span></p>
  <p class=MsoNormal align=center style='margin-right:-5.14gd;text-align:center'><span
style='color:#003300'>姚秦三藏法師鳩摩羅什譯<span lang=EN-US></span></span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>爾時，無盡意菩薩即從座起，偏袒右肩，合掌向佛而作是言：「世尊！觀世音菩薩以何因緣，名觀世音？」佛告無盡意菩薩：「善男子！若有無量百千萬億眾生受諸苦惱，聞是觀世音菩薩，一心稱名，觀世音菩薩即時觀其音聲，皆得解脫。若有持是觀世音菩薩名者，設入大火，火不能燒，由是菩薩威神力故；若為大水所漂，稱其名號，即得淺處。若有百千萬億眾生，為求金、銀、琉璃、硨磲、瑪瑙、珊瑚、琥珀、真珠等寶，入於大海，假使黑風吹其船舫，飄墮羅剎鬼國，其中若有乃至一人稱觀世音菩薩名者，是諸人等皆得解脫羅剎之難，以是因緣，名觀世音。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>「若復有人臨當被害，稱觀世音菩薩名者，彼所執刀杖尋段段壞，而得解脫。若三千大千國土滿中夜叉羅剎，欲來惱人，聞其稱觀世音菩薩名者，是諸惡鬼尚不能以惡眼視之，況復加害？設復有人，若有罪、若無罪，杻械、枷鎖檢繫其身，稱觀世音菩薩名者，皆悉斷壞，即得解脫。若三千大千國土滿中怨賊，有一商主將諸商人齎持重寶，經過險路，其中一人作是唱言：『諸善男子！勿得恐怖，汝等應當一心稱觀世音菩薩名號，是菩薩能以無畏施於眾生。汝等若稱名者，於此怨賊當得解脫。』眾商人聞，俱發聲言：『南無觀世音菩薩！』稱其名故，即得解脫。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoBodyTextIndent style='margin-right:-5.14gd'>「無盡意！觀世音菩薩摩訶薩威神之力，巍巍如是。若有眾生多於淫欲，常念恭敬觀世音菩薩，便得離欲；若多瞋恚，常念恭敬觀世音菩薩，便得離瞋；若多愚癡，常念恭敬觀世音菩薩，便得離癡。無盡意！觀世音菩薩有如是等大威神力，多所饒益，是故眾生常應心念。若有女人設欲求男，禮拜供養觀世音菩薩，便生福德智慧之男；設欲求女，便生端正有相之女，宿植德本，眾人愛敬。無盡意！觀世音菩薩有如是力，若有眾生恭敬禮拜觀世音菩薩，福不唐捐；是故眾生皆應受持觀世音菩薩名號。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>「無盡意！<span style='mso-bidi-font-weight:bold'>若有人受持六十二億恆河沙菩薩名字，復盡形供養飲食、衣服、臥具、醫藥。於汝意云何？是善男子、善女人功德多不？</span>」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>&nbsp;</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>無盡意言：「甚多！世尊！」佛言：「若復有人受持觀世音菩薩名號，乃至一時禮拜供養，是二人福正等無異，於百千萬億劫不可窮盡。無盡意！受持觀世音菩薩名號，得如是無量無邊福德之利。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoBodyTextIndent2>無盡意菩薩白佛言：「世尊！觀世音菩薩云何遊此娑婆世界？云何而為眾生說法？方便之力，其事云何？」佛告無盡意菩薩：「善男子！若有國土眾生應以佛身得度者，觀世音菩薩即現佛身而為說法；應以辟支佛身得度者，即現辟支佛身而為說法；應以聲聞身得度者，即現聲聞身而為說法；應以梵王身得度者，即現梵王身而為說法；應以帝釋身得度者，即現帝釋身而為說法；應以自在天身得度者，即現自在天身而為說法；應以大自在天身得度者，即現大自在天身而為說法；應以天大將軍身得度者，即現天大將軍身而為說法；應以毘沙門身得度者，即現毘沙門身而為說法；應以小王身得度者，即現小王身而為說法；應以長者身得度者，即現長者身而為說法；應以居士身得度者，即現居士身而為說法；應以宰官身得度者，即現宰官身而為說法；應以婆羅門身得度者，即現婆羅門身而為說法；應以比丘、比丘尼、優婆塞、優婆夷身得度者，即現比丘、比丘尼、優婆塞、優婆夷身而為說法；應以長者、居士、宰官、婆羅門婦女身得度者，即現婦女身而為說法；應以童男、童女身得度者，即現童男、童女身而為說法，應以天、龍、夜叉、乾闥婆、阿修羅、迦樓羅、緊那羅、摩


 [目*侯]

羅伽、人非人等身得度者，即皆現之而為說法；應以執金剛神得度者，即現執金剛神而為說法。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>「無盡意！是觀世音菩薩成就如是功德，以種種形，遊諸國土，度脫眾生，是故汝等應當一心供養觀世音菩薩。是觀世音菩薩摩訶薩於怖畏急難之中，能施無畏，是故，此娑婆世界皆號之為施無畏者。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>無盡意菩薩白佛言：「世尊！我今當供養觀世音菩薩。」即解頸眾寶珠瓔珞，價值百千兩金，而以與之，作是言：「仁者！受此法施珍寶瓔珞。」時，觀世音菩薩不肯受之。無盡意復白觀世音菩薩言：「仁者！愍我等故，受此瓔珞。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>爾時，佛告觀世音菩薩：「當愍此無盡意菩薩及四眾，天、龍、夜叉、乾闥婆、阿修羅、迦樓羅、緊那羅、摩


 [目*侯]

羅伽、人非人等故，受是瓔珞。」即時，觀世音菩薩愍諸四眾及於天、龍、人非人等，受其瓔珞；分作二分，一分奉釋迦牟尼佛，一分奉多寶佛塔。「無盡意！觀世音菩薩有如是自在神力，遊於娑婆世界。」</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>爾時，無盡意菩薩以偈問曰：</p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>世尊妙相具<span lang=EN-US><span
style="mso-spacerun: yes">&nbsp; </span>我今重問彼<span style="mso-spacerun:
yes">&nbsp; </span>佛子何因緣<span style="mso-spacerun: yes">&nbsp; </span>名為觀世音</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>具足妙相尊<span lang=EN-US><span
style="mso-spacerun: yes">&nbsp; </span>偈答無盡意<span style="mso-spacerun:
yes">&nbsp; </span>汝聽觀音行<span style="mso-spacerun: yes">&nbsp; </span>善應諸方所</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>弘誓深如海<span lang=EN-US><span
style="mso-spacerun: yes">&nbsp; </span>歷劫不思議<span style="mso-spacerun:
yes">&nbsp; </span>侍多千億佛<span style="mso-spacerun: yes">&nbsp; </span>發大清淨願</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>我為汝略說<span lang=EN-US><span
style="mso-spacerun: yes">&nbsp; </span>聞名及見身<span style="mso-spacerun:
yes">&nbsp; </span>心念不空過<span style="mso-spacerun: yes">&nbsp; </span>能滅諸有苦</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>假使興害意<span lang=EN-US><span
style="mso-spacerun: yes">&nbsp; </span>推落大火坑<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>火坑變成池</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或漂流巨海<span lang=EN-US><span
style="mso-spacerun: yes">&nbsp; </span>龍魚諸鬼難<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>波浪不能沒</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或在須彌峰<span lang=EN-US><span
style="mso-spacerun: yes">&nbsp; </span>為人所推墮<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>如日虛空住</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或被惡人逐<span lang=EN-US><span
style="mso-spacerun: yes">&nbsp; </span>墮落金剛山<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>不能損一毛</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或值怨賊繞<span lang=EN-US><span
style="mso-spacerun: yes">&nbsp; </span>各執刀加害<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>咸即起慈心</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或遭王難苦<span lang=EN-US><span
style="mso-spacerun: yes">&nbsp; </span>臨刑欲壽終<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>刀尋段段壞</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或囚禁枷鎖<span lang=EN-US><span
style="mso-spacerun: yes">&nbsp; </span>手足被杻械<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>釋然得解脫</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>咒詛諸毒藥<span lang=EN-US><span
style="mso-spacerun: yes">&nbsp; </span>所欲害身者<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>還著於本人</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>或遇惡羅剎<span lang=EN-US><span
style="mso-spacerun: yes">&nbsp; </span>毒龍諸鬼等<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>時悉不敢害 </span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>若惡獸圍繞<span lang=EN-US><span
style="mso-spacerun: yes">&nbsp; </span>利牙爪可怖<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>疾走無邊方</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>蚖蛇及蝮蝎<span lang=EN-US><span
style="mso-spacerun: yes">&nbsp; </span>氣毒煙火然<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>尋聲自迴去</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>雲雷鼓掣電<span lang=EN-US><span
style="mso-spacerun: yes">&nbsp; </span>降雹澍大雨<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>應時得消散</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>眾生被困厄<span lang=EN-US><span
style="mso-spacerun: yes">&nbsp; </span>無量苦逼身<span style="mso-spacerun:
yes">&nbsp; </span>觀音妙智力<span style="mso-spacerun: yes">&nbsp; </span>能救世間苦</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>具足神通力<span lang=EN-US><span
style="mso-spacerun: yes">&nbsp; </span>廣修智方便<span style="mso-spacerun:
yes">&nbsp; </span>十方諸國土<span style="mso-spacerun: yes">&nbsp; </span>無剎不現身</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>種種諸惡趣<span lang=EN-US><span
style="mso-spacerun: yes">&nbsp; </span>地獄鬼畜生<span style="mso-spacerun:
yes">&nbsp; </span>生老病死苦 <span style="mso-spacerun: yes">&nbsp;</span>以漸悉令滅</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>真觀清淨觀<span lang=EN-US><span
style="mso-spacerun: yes">&nbsp; </span>廣大智慧觀<span style="mso-spacerun:
yes">&nbsp; </span>悲觀及慈觀<span style="mso-spacerun: yes">&nbsp; </span>常願常瞻仰</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>無垢清淨光<span lang=EN-US><span
style="mso-spacerun: yes">&nbsp; </span>慧日破諸闇<span style="mso-spacerun:
yes">&nbsp; </span>能伏災風火<span style="mso-spacerun: yes">&nbsp; </span>普明照世間 </span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>悲體戒雷震<span lang=EN-US><span
style="mso-spacerun: yes">&nbsp; </span>慈意妙大雲<span style="mso-spacerun:
yes">&nbsp; </span>澍甘露法雨<span style="mso-spacerun: yes">&nbsp; </span>滅除煩惱焰</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>諍訟經官處<span lang=EN-US><span
style="mso-spacerun: yes">&nbsp; </span>怖畏軍陣中<span style="mso-spacerun:
yes">&nbsp; </span>念彼觀音力<span style="mso-spacerun: yes">&nbsp; </span>眾怨悉退散</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>妙音觀世音<span lang=EN-US><span
style="mso-spacerun: yes">&nbsp; </span>梵音海潮音<span style="mso-spacerun:
yes">&nbsp; </span>勝彼世間音<span style="mso-spacerun: yes">&nbsp; </span>是故須常念</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>念念勿生疑<span lang=EN-US><span
style="mso-spacerun: yes">&nbsp; </span>觀世音淨聖<span style="mso-spacerun:
yes">&nbsp; </span>於苦惱死厄<span style="mso-spacerun: yes">&nbsp; </span>能為作依怙</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>具一切功德<span lang=EN-US><span
style="mso-spacerun: yes">&nbsp; </span>慈眼視眾生<span style="mso-spacerun:
yes">&nbsp; </span>福聚海無量<span style="mso-spacerun: yes">&nbsp; </span>是故應頂禮</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'><span lang=EN-US>&nbsp;</span></p>
  <p class=MsoNormal style='margin-right:-5.14gd;text-indent:24.0pt;mso-char-indent-count:
2.0;mso-char-indent-size:12.0pt'>爾時，持地菩薩即從座起，前白佛言：「世尊！若有眾生聞是觀世音菩薩品自在之業，普門示現神通力者，當知是人功德不少。」佛說是普門品時，眾中八萬四千眾生皆發無等等阿耨多羅三藐三菩提心。</p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
