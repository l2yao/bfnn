
<html>
<head>
<meta http-equiv=Content-Type content="text/html; charset=Big5">
<title>印光大師年譜（參學至閉關時期1882∼1911）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW link=blue vlink=purple background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;color:#FF6600'><font face="標楷體">印光大師年譜</font></span></b></p>
  <p class=MsoPlainText align=center style='text-align:center'><font face="標楷體"><b><span
style='font-size:28.0pt;color:#FF6600'>（參學至閉關時期<span
lang=EN-US>1882∼1911）</span></span></b></font></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>沈去疾居士編著</span><span lang=EN-US style='font-family:"Times New Roman";
color:#003300'></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">公元一八八二年</a></span></p>
  <p class=MsoPlainText align=center style='text-align:center'><span lang=EN-US><a
href="#a02">公元一八八三年</a></span></p>
  <p class=MsoPlainText align=center style='text-align:center'><span lang=EN-US><a
href="#a03">公元一八八四年</a></span></p>
  <p class=MsoPlainText align=center style='text-align:center'><span lang=EN-US><a
href="#a04">公元一八八五年</a></span></p>
  <p class=MsoPlainText align=center style='text-align:center'><span lang=EN-US><a
href="#a05">公元一八八六年</a></span></p>
  <p class=MsoPlainText align=center style='text-align:center'><span lang=EN-US><a
href="#a06">公元一八八七年</a></span></p>
  <p class=MsoPlainText align=center style='text-align:center'><span lang=EN-US><a
href="#a07">公元一八九０年</a></span></p>
  <p class=MsoPlainText align=center style='text-align:center'><span lang=EN-US><a
href="#a08">公元一八九一年</a></span></p>
  <p class=MsoPlainText align=center style='text-align:center'><span lang=EN-US><a
href="#a09">公元一八九二年</a></span></p>
  <p class=MsoPlainText align=center style='text-align:center'><span lang=EN-US><a
href="#a10">公元一八九三年</a></span></p>
  <p class=MsoPlainText align=center style='text-align:center'><span lang=EN-US><a
href="#a11">公元一八九五年</a></span></p>
  <p class=MsoPlainText align=center style='text-align:center'><span lang=EN-US><a
href="#a12">公元一八九七年</a></span></p>
  <p class=MsoPlainText align=center style='text-align:center'><span lang=EN-US><a
href="#a13">公元一八九八年</a></span></p>
  <p class=MsoPlainText align=center style='text-align:center'><span lang=EN-US><a
href="#a14">公元一九０一年</a></span></p>
  <p class=MsoPlainText align=center style='text-align:center'><span lang=EN-US><a
href="#a15">公元一九０三年</a></span></p>
  <p class=MsoPlainText align=center style='text-align:center'><span lang=EN-US><a
href="#a16">公元一九０四年</a></span></p>
  <p class=MsoPlainText align=center style='text-align:center'><span lang=EN-US><a
href="#a17">公元一九０六年</a></span></p>
  <p class=MsoPlainText align=center style='text-align:center'><span lang=EN-US><a
href="#a18">公元一九０九年</a></span></p>
  <p class=MsoPlainText align=center style='text-align:center'><span lang=EN-US><a
href="#a19">公元一九一一年</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a01></a>公元一八八二年<span>&nbsp; 
    </span>壬午&nbsp; 清光緒八年&nbsp;&nbsp;&nbsp; 二十二歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>掛褡於湖北省竹溪蓮華寺。寺僧食蕈，師獨不食；僧僉中毒，賴師以救（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>至陝西省興安縣雙溪寺，於印海定公律師座下受具（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《行業記》。文《永思集•印光大師小史》：於湖北蓮華寺中曬經次得讀《龍舒淨土文》殘本《書傳》，既而師發心苦役供養眾僧，兼任柴頭、水頭。每日四十餘人所用水及開水，悉師一人挑自燒。和尚見師勤慎、忠實，適庫頭有病，即令代理其職。師於曬經次偶讀殘本《龍舒淨土文》，益知淨土一法，圓賅萬行、普攝群機，遂畢生以之自行化他焉。一句彌陀家喻戶曉，淨土法門得以中興實肇端於此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《書傳•雙溪受戒》：「陝西興安雙溪寺印海定公律師傳戒，特派職師來蓮華寺請知客師為開堂，知師善書，且未受具，故約師同往雙溪受戒。」「受具時，以師善書，凡戒期中所有寫法事宜，悉令代作。寫字過多，目發紅如血灌。幸師先於湖北蓮華寺充照客時，於曬經次得讀《龍舒淨土文》而知念佛往生淨土法門乃即了生脫死之要道。當此目病之際，一心專致，誦念佛號；夜間俟眾睡後，復起坐念佛號，即寫字時亦心不離佛，故雖力疾書寫，乃能勉強維持。及寫事竟，而目亦痊愈。由是深解念佛功德不可思議，而自行化他，一以淨土為歸，即肇端於斯也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a02></a>公元一八八三年<span>&nbsp; 
    </span>癸未&nbsp; 清光緒九年&nbsp;&nbsp;&nbsp; 二十三歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>爾後隱跡終南四年，住太乙峰，曉夕念佛，兼讀契經，自是深入法海矣（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《書傳•紅螺參學》：「師具戒後，志切專修，仍歸終南，潛居念佛，間研教典。」又陳海量《印光大師小史》：「是年具戒於興安雙溪寺，爾後遁隱終南，住太乙峰，曉夕念佛，兼讀契經。煙霞托跡，日月鄰身。時復層巒，危巔宴坐，長空萬里，大地平沈，自是深入法海矣。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a03></a>公元一八八四年<span>&nbsp; 
    </span>甲申&nbsp; 清光緒十年&nbsp;&nbsp;&nbsp; 二十四歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>在終南山念佛修持。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a04></a>公元一八八五年<span>&nbsp; 
    </span>乙酉&nbsp; 清光緒十一年&nbsp;&nbsp;&nbsp; 二十五歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>住陝西省七十里外南五臺山大頂，親侍大士香火。一日下山至劉村西寺，見有數碑，所載皆非最初緣起。中有一碑，被水垢封蔽成一石板。大師取磚磨之，乃至元七年依古碑所序之緣起碑也（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《增廣》卷一第六九頁《與高鶴年書》「南五臺山乃千三百年前，觀世音菩薩現比丘身，降伏毒龍所開之古道場也；亦蓮宗八祖雲棲蓮池大師中興蓮宗之發願處也。明嘉靖時，有性天文理老和尚者，隱居此山，無門洞。後因雲遊至杭州，住西山黃龍庵。蓮池大師仰其道風，與夫人湯氏皈依座下，不二三年，又依之出家。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按：元世祖至元七年為公元一二七０年，劉村西寺乃南五台大頂下院。南五臺山佛教道場歷史，大師於《與高鶴年書》函中述之頗為詳明。此洞始名「湘子洞」性天老人居之。改為「無門洞」。後人乃呼為湘子洞。以南五臺山無大洞可以住人，亦無洞名「無門」者。唯湘子洞高深寬大，可以住人。至光緒初，法忍、冶開等老蔔居於此，成大蘭若。此洞辟處山後，上下懸崖，而逼近聖泉，柴水方便。又復地勢向陽，冬暖夏涼，遊人樵夫，皆所不至，洵為辦道最勝之地。南五臺山開山緣起，昔年毫無依據，至此經大師磚磨考勘，始得彰顯。碑記文字見《增廣文鈔》第四冊附錄《南五台觀音示跡記》。文長不錄。據碑記所述，南五台最初建寺遠在「隋時仁壽中」。「仁壽」乃隋文帝楊堅年號，為公元六０一——六０四年。建寺之次年，御書牌額，易號「觀音台寺」，並賜山林田土，方廣百里。唐大曆六年（公元七七一）改名「南五臺山聖壽寺」，五代時毀於兵亂。至宋太平興國三年（公元九七八）六現瑞徵。敕封五臺山圓光之寺。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a05></a>公元一八八六年<span>&nbsp; 
    </span>丙戍&nbsp; 清光緒十二年&nbsp;&nbsp;&nbsp; 二十六歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>在陝西南五臺山。受僧友囑託，調教一頑皮幼僧，以威儀臨之。先明喻其理，後嚴施以法，卒得成效（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>朝五台，次年三月初方到山，住山西十餘日（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十月十四日，入紅螺山資福寺念佛，號「繼廬行者」（三）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《三編•復卓智立居士書》：「一幼僧佻僻非常，一切人皆莫如之何。其師因浼光教訓（其師與光係知交）。光說其所以，此人當時面無血色，己懼之不已。後送來，光與彼和氣詳說，令勿違我命，違則決不輕恕。彼心雖畏懼，究未親試，第二日即犯規矩。光將打，與彼說其規矩，不許動，不許哭。未打先避，光曰：『此第一次，不加罰。再避則定罰。』遂打，如植木然。從此半年未須一高聲說，況用如此不可遏之恕乎？」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《三編•復陳柏達》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（三）見《永思集•竹如：印光大師小史》。又《行業記》：師修淨土，久而彌篤。聞紅螺山資福寺為專修淨土道場，遂於二十六歲辭師前往。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按：「繼廬行者」意為繼承廬山東林寺淨土宗祖師慧遠法師之志也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a06></a>公元一八八七年<span>&nbsp; 
    </span>丁亥&nbsp; 清光緒十三年&nbsp;&nbsp;&nbsp; 二十七歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>正月，朝禮五臺山。禮畢仍回紅螺山資福寺。歷任雲水堂「香燈」、「寮元」之職（一）。任「藏主」，遂得閱讀大藏（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《行業記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《印光大師言行錄•大師史傳》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一八八八年<span>&nbsp; 
    </span>戊子&nbsp; 清光緒十四年&nbsp;&nbsp;&nbsp; 二十八歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一八八九年<span>&nbsp; 
    </span>己丑&nbsp; 清光緒十五年&nbsp;&nbsp;&nbsp; 二十九歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a07></a>公元一八九０年<span>&nbsp; 
    </span>庚寅&nbsp; 清光緒十六年&nbsp;&nbsp;&nbsp; 三十歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>由紅螺山至北京龍泉寺為「行堂」（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>是年冬，行腳 東三省，白山黑水，一缽長征（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）《行業記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）《永思集•印光大師小史》、釋東初《中國佛教近代史•釋印光與釋應慈》及《印光大師言行錄》：「次歲，返都 
    。住圓廣寺。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a08></a>公元一八九一年<span>&nbsp; 
    </span>辛卯&nbsp; 清光緒十七年&nbsp;&nbsp;&nbsp; 三十一歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>行腳返京，仍住圓廣寺。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a09></a>公元一八九二年<span>&nbsp; 
    </span>壬辰&nbsp; 清光緒十八年&nbsp;&nbsp;&nbsp; 三十二歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>在北京圓廣寺。一日與一僧在西直門外閑步。一丐童年十五六，向大師乞錢。大師曰：「念一句佛，與汝一錢。」丐童不念。大師又曰：「念十句，與汝十錢。」丐童仍不肯念。大師將錢袋取出，約有四百多錢，和顏謂之曰：「汝念一句，與汝一錢，儘管念，我此一袋錢，給完為止。」丐童大哭，終不肯念。大師歎其太乏善根，因與一文錢而去（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《永思集•印光大師軼事》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a10></a>公元一八九三年<span>&nbsp; 
    </span>癸已&nbsp; 清光緒十九年&nbsp;&nbsp;&nbsp; 三十三歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>與化聞和尚晤於京。應化老之邀，南下至浙江普陀山法雨寺，安單藏經樓。自此兩度掩關，影不出山二十餘年（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《行業記》：「普陀山法雨寺化聞和尚入都請藏，檢閱料理，相助乏人。眾以師作事精慎進之。化老見師道行超卓，及南歸，即請伴行，安單寺之藏經樓。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一八九四年<span>&nbsp; 
    </span>甲午&nbsp; 清光緒二十年&nbsp;&nbsp;&nbsp; 三十四歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a11></a>公元一八九五年<span>&nbsp; 
    </span>乙未&nbsp; 清光緒廿一年&nbsp;&nbsp;&nbsp; 三十五歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>春，至寧波阿育王寺，拜舍利數十日，看之（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《三編•復袁德常書》：「光於光緒二十一年春，往育王拜舍利近三月。從去至後，日常隨看者即附之看。其色若天臺菩提拿紅了的色，數十日不改。但其大小上下，隨看隨變，忽小忽大，其大若綠豆，小則或減三分之一之量。至光緒三十一年，因事往育王，又一睹，其大若黑豆，其色若黑豆上起白黴，緊靠鐘底不動。光以黑色又加白黴，意謂或是年必死。然亦無吉無凶。此種皆普通人常見之相。並無感應奇特之事。錄而刊之，亦無所益。切不可妄造謠言，以無感應為有感應，則罪過不淺矣！」（見《三編》下冊第七三六頁）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一八九六年<span>&nbsp; 
    </span>丙申&nbsp; 清光緒廿二年&nbsp;&nbsp;&nbsp; 三十六歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a12></a>公元一八九七年<span>&nbsp; 
    </span>丁酉&nbsp; 清光緒廿三年&nbsp;&nbsp;&nbsp; 三十七歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夏，應寺眾一再堅請，開講「彌陀便蒙鈔」一座。與虛雲和尚會晤結識於法雨寺（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>講經畢，即於寺之珠寶殿側閉關（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）按：據釋妙真、周孟由等所編《印光大師書傳》虛雲和尚之序載：「清光緒二十年，余在普陀山法雨寺，化聞和尚敦請印光大師講經，得與識面。」印光大師在法雨寺講經，只光緒廿三年為首次，亦似僅此一次。又；查考岑著《虛雲和尚年譜》光緒二十年時，虛雲大師仍尚在九峰山翠峰茅蓬。直至光緒二十三年，虛雲大師在寧波阿育王寺禮佛燃指，且在其寺拜舍利，延留甚久。其至普陀山法雨寺亦當在是年。《書傳》序文所云「光緒二十年」，蓋老人記憶之誤耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又，據根慧上人作文（《印光大師紀念文集•我與大師的因緣》）回憶：「大師只講過一部《彌陀經》一次。」根慧上人乃法雨寺當日方丈侍者，親歷其事，記之可信。以此佐證虛雲大師與印光大師初次識面會晤之時間當在光緒廿三年。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《行業記》：「乃為講『彌陀便蒙鈔』一座。畢，即於珠寶殿側閉關，兩期六載，而學行倍進。出關後，由了餘和尚與真達和尚等特創慧蓮茅蓬供養，與諦閑法師先後居之。未機，仍迎歸法雨。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a13></a>公元一八九八年<span>&nbsp; 
    </span>戊戍&nbsp; 清光緒廿四年&nbsp;&nbsp;&nbsp; 三十八歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>在普陀山法雨寺關中，作《與大興善寺體安和尚書》（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>高鶴年居士二次訪道普陀，於法雨寺吊聞長老。嗣後大師與高氏會晤於化鼎丈室，次早對高氏略略開示淨宗信、願、行修持法。高氏見大師寮房中淡薄衣單，外無長物，歎為清淨僧寶（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《增廣》卷一。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按：大師闡述淨土念佛法門乃當世學佛無上法門之論頗多，此乃其尤為至要之篇也，劈首兩句即明示：「教理行果，乃佛法之綱宗；憶佛念佛，實得道之捷徑。」令真心學佛者於目的方法有所明析條理，清楚省悟矣。又次論及前輩祖師，以蓮池參笑巖為誓，「大悟之後，置彼而取此，以淨業若成，禪宗自得。」「喻己浴大海者，必用百川水；身到含元殿，不須問長安。」「蓋以因時制宜，法須逗機，若不如是，則眾生不能得度矣！」當世弘化方法唯以淨土念佛為上，其根本道理依據全在此中曉喻明白矣。今敬錄全文於左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>與大興善寺體安和尚書（《增廣》第一卷第一頁）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《永思集•印光大師苦行略記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按：此為大師與高氏初次會晤識面。之後過從甚契，遂結為蓮友道侶。至民國元年乃有高氏攜去大師佛教四論以「常慚」名刊之叢林報之事，時己交往十載餘矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>高鶴年（一八七二——一九六二）江蘇興化人。近代佛教居士，佛教學者，旅行家。行腳天涯，國內名山大川，無不涉足其間，時人比為徐霞客第二。遍訪高僧大德，於鎮江金山寺、揚州高旻寺等處領受捧喝，於終南山修定茅蓬。初好禪學，嗣與印光大師相契，遂宗淨土。一八九八年與印光大師初晤於普陀法雨。一九一二年於普陀攜大師文稿數篇至滬，刊於《佛學叢報》。一九一四年，返終南山茅蓬過冬。翌年，於終南營建僧尼普同塔、念佛堂各二，並茅蓬數處。一九一七年秋，京津洪水為災，應滬地狄楚青、王一亭居士請，離終南，從事救災事宜。後冒雪趕至上海，與狄楚青等組織佛教慈悲義賑會。一九一八年，與印光大師同往揚州刻經。道經滬地，與滬上諸大德若狄楚青、王一亭等相聚，暢論因果。到揚州後，住萬壽寺，其間曾返故里興化掃墓。一九一九年，至湖南賑災；嗣後至雲南雞足山巡禮。一九二０年，由滬至普陀，與印光大師長談。印光法師至蘇垣報國寺閉關後，高氏常因賑務由蘇至滬，必往報國寺贍禮。大師輒贈蓮宗書，並誡以「信因果，勤念佛」此二者廣勸大眾。高氏一九六二年逝世。著作有《名山遊訪記》及《印光大師苦行略記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一八九九年<span>&nbsp; 
    </span>己亥&nbsp; 清光緒廿五年&nbsp;&nbsp;&nbsp; 三十九歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一九００年<span>&nbsp; 
    </span>庚子&nbsp; 清光緒廿六年&nbsp;&nbsp;&nbsp; 四十歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a14></a>公元一九０一年<span>&nbsp; 
    </span>辛丑&nbsp; 清光緒廿七年&nbsp;&nbsp;&nbsp; 四十一歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>春，大師於普陀法雨寺致函金山寺高鶴年居士，詢問高氏禪學進境如何，囑往一談。高隨至普陀會晤。大師其時己深入經藏，智慧如海，開示淨宗諸家法要。留談經五晝夜，示以方便多門，歸原無二（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《永思集•印光大師苦行略記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>公元一九０二年 
    壬寅 清光緒廿八年 四十二歲<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><a name=a15></a><span style='color:#333399'>公元一九０三年 
    癸卯 清光緒廿九年 四十三歲<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>春，接高鶴年來函，告知欲再朝五台，往終南結茅。大師復函，約高氏往普陀一談。言談留意秦中佛法，囑高氏提倡實行，不可虛度光陰。並言及南方飯吃不慣，欲返陝西云云。高氏默記於心。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a16></a>公元一九０四年<span>&nbsp; 
    </span>甲辰&nbsp; 清光緒三十年&nbsp;&nbsp;&nbsp; 四十四歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>進京，協助諦閑法師請藏。事畢。仍返法雨寺藏經樓（一）。至北京琉璃廣各書店中閱看，購得《揀魔辨異錄》兩部。一贈諦閑法師，一自留（二）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《行業記》：「因諦老為溫州頭陀寺請藏，又請入都，助理一切，事畢南旋。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）見《三編》卷一《復如岑法師》：「光緒三十年，諦公請藏經，令光隨去料理。經已印完，尚須幾日方行，因至琉璃廣各書店看看。一店中有二部（《揀魔辨異錄》），通請來。以一部送諦公，一部自存。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>諦閑（一八五八——一九三二），近代高僧，佛教學者。俗姓朱，名古虛，號卓三。浙江黃巖人。父母早亡，幼年隨舅父佐理藥業，稍長即通醫道。因悟醫生但能治病、不能治命之理，遂萌離俗出世之想。二十歲到臨海白雲山依成道和尚出家。二十四歲受具足戒於天臺山國清寺。初學禪觀，頗有領悟。受上海龍華寺方丈跡端法師器重，授記付法為傳持天臺教觀第四十三世。一九一０年，住持紹興戒珠寺，兼上海龍華寺主席。一九一三年駐錫上海留雲寺；冬，住持寧波觀宗寺，立志興復台宗祖庭，募集鉅資，修建大殿、藏經閣等，裝金佛像，嚴訂規約，觀宗寺遂為東南一大名剎。一九一九年，成立觀宗學社，自任主講，招收青年學僧。一九二八年，擴大規模，改名為「弘法研究社」，並發行「弘法月刊」，弘揚天臺教義。一九二九年，應請至哈爾賓極樂寺傳戒。晚年應上海玉佛寺之請，開請《楞嚴經》，講畢返寧波觀宗寺，電召弟子寶靜回寺嗣法。一九三二年圓寂，入塔於浙江慈溪五磊山。平生講經說法四十餘年，弟子著名者有寶靜、倓虛、常惺、妙真等，在家皈依弟子十萬餘人。著作主要有《圓覺經講義》、《圓覺經親聞記》、《金剛經新疏》等，一九五一年倓虛等輯為《諦閑大師遺集》行世。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>《揀魔辨異錄》，清世宗雍正下旨編輯之書。針對法藏及其徒弘忍、具德之種種悖道悖倫語言八十餘段，一一聞之，凡四卷，二百多頁。至雍正十三年始脫稿。上諭令收入大藏內流通。未幾世宗死，乾隆即位，未能親身料理及此，令謄清刻板。當時法藏外護甚眾，僧俗不敢談及，故未收入藏。止將雍正之上諭列之於書首以為序。印光大師對此書頗為重視。其於琉璃廠購得後自存一部，於翌年托楊仁山居士轉寄日本弘書院，請附入藏經。其後復於民國三年介紹狄楚青居士石印一千部；於後親躬息心按文義校訂，刻板於揚州藏經院，印三百部送人。大師對此書評價至高，謂：「凡讀書人閱之，都增長莫大學識，而於參禪之人更為有益。」（見《復如岑法師》）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一九０五年<span>&nbsp; 
    </span>乙已&nbsp; 清光緒三十一年&nbsp;&nbsp;&nbsp; 四十五歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a17></a>公元一九０六年<span>&nbsp; 
    </span>丙午&nbsp; 清光緒三十二年&nbsp;&nbsp;&nbsp; 四十六歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大師函約高鶴年往普陀山休養。與高言「袁了凡四訓」同安士之因果書。並談末法眾生障深業重，縱發大心，群魔撥亂，如無善根定力，即被所轉，真可惜也（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）《若行記》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一九０七年<span>&nbsp; 
    </span>丁未&nbsp; 清光緒三十三年&nbsp;&nbsp;&nbsp; 四十七歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一九０八年<span>&nbsp; 
    </span>戊申&nbsp; 清光緒三十四年&nbsp;&nbsp;&nbsp; 四十八歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a18></a>公元一九０九年<span>&nbsp; 
    </span>己酉&nbsp; 清宣統元年&nbsp;&nbsp;&nbsp; 四十九歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大師常致書高鶴年居士，函詢外方佛法如何，囑提倡淨宗及因果報應（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）見《苦行記》：「宣統元、二、三年，師常函詢外方佛法如何，囑提倡淨宗及因果報應。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">公元一九一０年<span>&nbsp; 
    </span>庚戍&nbsp; 清宣統二年&nbsp;&nbsp;&nbsp; 五十歲</font></p>
  <p class=MsoPlainText style='text-indent:24.0pt;'><span lang=EN-US style='color:#333399'>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a19></a>公元一九一一年<span>&nbsp; 
    </span>辛亥&nbsp; 清宣統三年&nbsp;&nbsp;&nbsp; 五十一歲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夏，太虛法師至普陀山。師與太虛會晤，頗嘉許其詩文，作二偈贈之（一）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）印老《贈太虛》二偈，見《太虛大師全集》第三十二卷。錄之如下 
    ：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偈一：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>太虛大無邊，何物能相掩！白雲偶爾棲，當處便湛暗。</p>
  <p class=MsoPlainText style='text-indent:24.0pt;'>吹以浩蕩風，畢竟了無點。庶可見近者，莫由騁駿貶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偈二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>太虛無形段，何處能著染，紅塵驀坌起，直下亡清湛。</p>
  <p class=MsoPlainText style='text-indent:24.0pt;'>灑以滂沱雨，徹底盡收斂。方知從本來，原自無增減。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>太虛法師進而知之，有二偈見釋印順編著《太虛法師年譜》：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>日月回互照，虛空映還掩，有時風浪浪，有時雲黯黯。</p>
  <p class=MsoPlainText style='text-indent:24.0pt;'>萬象恣妍醜，當處絕塵埃。雖有春秋筆，亦難施褒貶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>餘霞散成綺，虛空忽炫染，恰恰紅塵漠，恰恰青天湛。</p>
  <p class=MsoPlainText style='text-indent:24.0pt;'>悠然出岫雲，無心自舒卷。泰山未嘗增，秋毫未嘗減。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>太虛法師（一八八九——一九四七），近代高僧。出生於浙江海甯縣長安鎮。俗姓呂，農工家世。十六歲出家。佛學造詣深厚，於整頓僧伽制度尤有貢獻。一九四七年圓寂於上海玉佛禪寺。遺著頗多，其弟子編成《太虛全書》。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
