
<html>
<head>
<meta http-equiv=Content-Type content="text/html; charset=Big5">
<title>地藏本願經講記（分身集會品第二）</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center;'><b><span style='font-size:36.0pt;font-family:標楷體;color:#FF6600'>地藏本願經講記</span></b></p>
  <p class=MsoPlainText align=center style='text-align:center;'><b><span style='font-size:36.0pt;font-family:
標楷體;color:#FF6600'>（分身集會品第二）<span lang=EN-US></span></span></b></p>
  <p class=MsoPlainText align=center style='text-align:center;line-height:15.0pt'><span
lang=EN-US>&nbsp;</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>唐于闐國三藏沙門實叉難陀譯</span></p>
  <p class=MsoPlainText align=center style='text-align:center;line-height:15.0pt'><span
style='color:#003300'>聖一老法師述</span></p>
  <p class=MsoPlainText align=center style='text-align:center;line-height:15.0pt'><span
lang=EN-US style='font-family:"Times New Roman";color:#003300'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><span
style='color:#333399'>分身集會品第二</span></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏經十三品，第一天宮神通品，第二分身集會品。十地菩薩破無明證法身，即能分身——將一身分為無量身，上供諸佛，下化眾生。法身如天上月，分身如水中月，所謂『千江有水千江月，萬里無雲萬里天』；上句譬分身，下句喻法身。法身，破無明方顯，如天無雲；分身，有機始現，如水現月。諸佛亦有分身，法華經見寶塔品，釋迦牟尼佛在靈山講法華經，多寶佛塔涌現其前讚歎『善哉』。大樂說菩薩白佛言：『世尊，我等欲見多寶佛身。』世尊曰：『多寶有宿願，欲開塔見其身者，彼佛分身諸佛，盡還集一處，然後我身乃出現耳。』即時世尊放白毫光，照十方無量世界，無量諸佛皆來集娑婆。娑婆以佛神力，變為淨土。寶塔戶開，大眾皆見古佛多寶，在寶塔內，生師子座，全身不散，此是釋迦分身。請看法華經，便知其詳。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>修行見法身，就能分身。如中國誌公禪師，獄中有誌公，街上又見，到處見有誌公，此是分身。昔日文殊師利，三處過夏，迦葉欲擯，即見無量文殊。世尊曰：『汝欲擯那個文殊？』過去有一位老菩薩，十個徒弟，請到其淨室過年。果然十個徒弟皆說：『師父在我淨室過年。』分身與化身不同，化身是隨類化現，如觀世音菩薩三十二應身，應以何身得度者，即現何身而為說法，是名應化身；分身是分無量身，皆同一形。地藏是十地菩薩；初地破一分無明，證一分法身時，即能分身，何況十地，破十分無明，滿證法身，分身就多了。地藏發願度苦眾生，地獄眾生最苦，所以地藏分無量身到無量世界、無量地獄中救苦。今日世尊在天宮放光明雲，地藏會意，無量分身地藏來集天宮，聽佛臨終付囑，故名分身集會品。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時百千萬億。不可思。不可議。不可量。不可說。無量阿僧祇世界。所有地獄處。分身地藏菩薩。俱來集在忉利天宮。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃分身地藏集會天宮之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏發願度苦眾生，地獄最苦，所以地藏分身到無量世界、無量地獄之中，教化罪苦眾生。每日三時說法，障輕者一聞法化，便離地府；業重者，雖不解法，日日聽聞，內薰為種耳。因此如來出世，亦無暇來見佛，今日如來臨終放光，地藏知佛住世不久，若此次不來，則無緣見佛了。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>心地觀經云：『以身常處於地獄，非不親近大慈尊，以身常處于輪迴，非不親聞微妙法。』這兩句話，說地藏度眾生苦，無暇來見佛聞法啊！現在無量地獄中，分身地藏，皆來集會天宮，到底有多少地藏呢？文中說百千萬億、不可思、不可議、不可量、不可說、無量阿僧祇，這麼多。梵語阿僧祇，此云『無央數』。無量個阿僧祇，不可說算，這多無量；不可度量，這多不可說；不可用口議，這多不可量；不可用心思，這多不可議。數目太多了！因為地藏法身，遍滿虛空，有機即現，奚能說其數目哉！因為法身無為，不墮諸數，故不可說。可說是世間法，佛法不可說，超過數量啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>以如來神力故。各以方面。與諸得解脫。從業道出者。亦各有千萬億那由他數。共持香華。來供養佛。彼諸同來等輩。皆因地藏菩薩教化。永不退轉於阿耨多羅三藐三菩提。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此文乃地藏帶領地府所化的眾生同來見佛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏菩薩，在幽冥界度眾生，到底度得度不得呢？因為眾生入地獄，佛性亦入；眾生受苦，佛性不受苦，因佛性不作罪故。然佛性不捨眾生，而陪眾生入地獄，眾生造罪受苦時，佛性不受苦。因此，地獄眾生，皆有佛性。眾生既有佛性，日日三時聞地藏說法，聞得多，內薰為種；種子起現行，眾生即時覺悟自己的佛性——未曾造罪、清清淨淨。見佛性而發菩提心，歸依地藏，懺悔前非，解脫業道，故云「從業道出者」。燄口有云：『無量諸聖賢，及諸業道官。』業道官，現鬼王身在地府行菩薩道。地藏在地獄教化眾生發菩提心，有些仍舊在地府修菩薩行，從來未曾見佛。今天與地藏同來，各有千萬億那由他數（那由他，此云百億），各各持水陸、草木之香花，用表敬心，來供養佛。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>同來等輩，皆因地藏教化，不但見佛性，發菩提心，而且又從性起修，行菩薩行，權現鬼王身，利益受苦眾生，成就自利利他兩種功德。功德返薰菩提心，則念念流入薩婆若海，成就三不退。第一『位』不退，發菩提心是也。第二『行』不退，以鬼王身度生是也。第三『念』不退，自利利他功德，返薰真如，念念流入毘盧性海是也。具此三不退，則不退轉于阿耨多羅三藐三菩提矣。梵語「阿耨多羅」此翻無上；「三藐」此翻正等；「三菩提」此翻正覺。欲求無上之佛果，須修正等正覺之佛因，因果合稱，故名阿耨菩提。正覺者，覺一切法無性，破我執也；正等者，法法平等，周遍法界，圓融無礙，離諸法相，破法執也。既能覺法無我，又能法法平等，則無上佛果可期，故云「無上正等正覺」。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>是諸眾等。久遠劫來。流浪生死。六道受苦。暫無休息。以地藏菩薩廣大慈悲。深誓願故。各獲果證。既至忉利。心懷踴躍。瞻仰如來。目不暫捨。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃苦眾離苦觀佛之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>眾生無始劫來，流落生死，不能自拔，受苦無量，若非佛法來救，永無出頭之期。迷真起妄，不見其始，故云「久遠劫來」。執妄為真，流落生死；死而復生，生而復死，生死死生，無有了期；如旋火輪，俄而為人、俄而生天、俄而作鬼、俄而作畜，六道輪迴，受無量苦。涅槃經云：『我昔與汝等，不見四真諦，是故久流轉，生死大苦海。』此一首偈，說不見四諦之理，則久遠流轉生死大苦海，不能自出。何謂苦？一身苦——老、病、死。二心苦——貪、瞋、癡。三後苦——地獄、鬼、畜。迷妄眾生，於此三苦中，求暫休息，胡可得耶？故云「暫無休息」。幸遇到大慈大悲，深弘誓願的地藏菩薩，方便教化，返迷成悟，各各證果。有的證阿羅漢果、初果、二果、三果；有的證初地、二地、三、四、五地。既離生死，又證聖果，今日各與地藏同到忉利，能不心喜踴躍禮拜如來光明德相！景慕之情目不暫捨耳。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時世尊。舒金色臂。摩百千萬億不可思。不可議。不可量。不可說。無量阿僧祇世界諸分身地藏菩薩摩訶薩頂。而作是言。吾於五濁惡世。教化如是剛強眾生。令心調伏。捨邪歸正。十有一二。尚惡習在。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃世尊安慰地藏度生勞苦之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏菩薩日日三時在地獄教化眾生，無暇來見世尊，今因如來將滅，趕來覲佛，所以世尊非常讚許。即時以一毋陀羅臂、兜羅綿手摩無量分身地藏之頂，而慰勞之。讚地藏菩薩不辭勞苦，念念在幽冥界救度眾苦，而釋迦如來亦無量劫來在娑婆世界成等正覺。梵網經云：『吾今來此世界八千返，為此娑婆世界坐金剛華光王座。』如來在五濁惡世，教化剛強罪苦眾生，說剛強苦切之語，令其心調和善順，降伏煩惱，捨外道邪見，而入佛法無我正見，悟真諦理，了生死、入涅槃，有緣的眾生，十分度了八九，尚有一二宿業、習氣重。是以此次成佛分千百億身，對機設教說種種方便，引歸佛道。釋迦心事唯有對地藏說，因釋迦與地藏皆是發願度苦惱眾生，所謂『同氣相求，同聲相應』。釋迦滅度唯有將極苦眾生付囑地藏去度。故見面摩頂，先安慰之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>吾亦分身千百億。廣設方便。或有利根。聞即信受。或有善果。勤勸成就。或有暗鈍。久化方歸。或有業重。不生敬仰。如是等輩眾生。各各差別。分身度脫。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃眾生根機差別之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>眾生機宜，各各不同，有的離欲祛聰，根性最利，一聞即悟，信受佛法。如舍利弗，從馬勝比丘聞佛偈，曰：『諸法從緣生，諸法從緣滅，我佛大沙門，常作如是說。』舍利弗一聞，便證初果。目犍連再聞，亦證初果，此皆根利之機。又黑氏梵志，手執合歡梧桐花來供養佛。世尊曰：『放下著。』梵志放下左手之花。世尊又曰：『放下著。』梵志又放下右手之花。世尊又曰：『放下著。』梵志即問：『今我兩手俱空，還教放下個什麼？』佛言：『我教你外放下六塵；內放下六根；中放下六識。』梵志依教，即時證無生法忍，也是利根之人。再有一日，外道來見佛曰：『不問有句，不問無句，請世尊道。』佛默然。良久，外道即悟，作禮而去。阿難問外道得個什麼道理作禮而去？世尊曰：『譬如良馬見鞭影，即入正道。』此等皆利根。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或有善果，勤勸成就」。猶如艷喜難陀，過去以青黛塗辟支佛像，感得九十億劫，人間天上享樂。世尊欲度之，引其上天堂，即貪天女之美；又帶遊地獄，睹油鑊。鬼王曰：『佛弟難陀，持戒生天，天福享盡，入地獄來，我以此油鑊炸之。』難陀怖畏，求佛哀救。世尊曰：『莫貪五欲，勤修戒、定、慧，證涅槃時，則地獄與汝無份矣！』難陀懼地獄苦，勇猛精進，不久證阿羅漢果。又阿羅律尊者，被佛呵斥，精進七日，發半頭天眼，證四果。此皆善果之人，勤勸激勵，方能成就。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或有暗鈍，久化方歸」。如莎伽陀尊者，性愚魯，五百羅漢，教持半句偈曰：『守口攝意身莫犯，如是行者得度世。』一百日，得前忘後，得後忘前。後來佛教執持掃帚，掃地除塵，三年纔證阿羅漢果，此乃久化方歸。暗鈍之機，一定要勤，勤能補拙；佛在世時尚然，何況滅後！末法之世，多是鈍機，應該勤苦，長遠用功，方有希望。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或有業重，不生敬仰」。如提婆達多之流，任佛怎樣教化，不生敬重，則難度矣！所以修行之人，最怕業重；業重之輩，欲潔反穢，欲昇反墜；假若修行，諸多阻礙，魔障重重，得無懼乎！所以唯要先行懺悔，懺悔清淨，方可用功，慎勿作業啊！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如是娑婆世界眾生，根機複雜，各各不同。所以如來，唯有以同類身，度同類眾，分身無量，現種種形，而度脫之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>或現男子身。或現女人身。或現天龍身。或現神鬼身。或現山林川原。河池泉井。利及於人。悉皆度脫。或現天帝身。或現梵王身。或現轉輪王身。或現居士身。或現國王身。或現宰輔身。或現官屬身。或現比丘。比丘尼。優婆塞。優婆夷身。乃至聲聞。羅漢。辟支佛。菩薩等身。而以化度。非但佛身獨現其前。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此文乃如來現同類身度生。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如來證窮法身，法身無身，能現種種身；法身無相，能現種種相。無相能現一切相，則法身不斷不常；不斷不常者，是諸法實相。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如來「現男子身」而度眾生。男子是大丈夫相，能辦世出世間一切事，其性剛正不阿。故孔子曰：『吾未見剛者。』或對曰：『棖也如何？』子曰：『棖也慾，焉得剛。』所以男兒剛正，去欲無私故，能成辦大事。「或現女人身」，女人慈悲心切、柔和善順、忍耐力強，所以如來現女身而度之。如觀世音每現女身度人。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現天」——六欲天、四禪天等身，而教化人天眾。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現龍」。世尊曾現大力毒龍身，因持八關齋戒，而不傷害提婆達多。現龍身度龍眾。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現神鬼身」。陽間神為貴，陰間鬼力大。如來亦現鬼神身，而度陰陽兩類眾生。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現山林、川原、河池、泉井，利及於人」。世尊先與人結緣，無緣不度。如來法身無相，而現山林、河池、泉井一切相，利及於人，與人結緣。昔日饑饉之世，如來將身投山，即成肉山，高一由旬，以濟饑餓者，其山名水愛護。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>如來或現種種果林，用濟群生；或現川流，滋潤阡陌田野；或現草原，供人畜牧；或現河池、泉井，供人飲用。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此又現依報利生之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現天帝身」（欲界天身），「或現梵王身」（色界天身），「或現轉輪王身」：人間大國王身，以十善法，教化人民，「或現居士身」：在家修行者，「或現國王身」：小國王身，「或現宰輔身」：左輔右弼，宰相身，助施王化，「或現官屬身」：地方百官。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現比丘、比丘尼」：出家二眾。梵語比丘，此云『乞士』：上乞法養慧命；下乞食養色身。又云『除饉』，比丘持戒清淨，人天福田，供養者，能除貧窮之饉。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現優婆塞、優婆夷身」：在家二眾，持五戒，親近侍奉三寶之男女也。「乃至或現聲聞身」：聞佛聲教，悟四諦理，信行人也；「或現辟支佛身」：觀十二因緣，而自覺者，法行人也。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>「或現菩薩身」：從十信、十住、十行、十回向、十地、等覺，皆能現之。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>誘進同輩，現種種身，化度眾生，非但以佛身獨現其前，可知如來法身無身，隨類化身。慈善根力，能令眾生，見種種身，而得度脫。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>汝觀吾累劫勤苦。度脫如是等。難化剛強罪苦眾生。其有未調伏者。隨業報應。若墮惡趣。受大苦時。汝當憶念。吾在忉利天宮。慇懃付囑。令娑婆世界。至彌勒出世已來眾生。悉使解脫。永離諸苦。遇佛授記。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃臨終托孤之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏，汝觀吾過去三大阿僧祇劫，修種種苦行，捨頭目腦髓、國城妻子，為眾生故，求無上道；乃至成佛，現種種身、說種種法，無數方便，度脫如是剛強罪苦眾生，十有八九，尚有未及調伏者；倘其隨業受報，墮大惡處，受大苦時，汝當憶念，今日吾在忉利天宮，慇慇懃懃，將如來所未度者，付囑汝去度，莫令墮惡趣，直至彌勒出世。所有曾種善根的眾生，務令善根成熟，不受諸苦，遇彌勒佛，皆得授記。世尊滅度，要經五十六億七千萬年（兜率天壽四千歲），然後彌勒下生，彌勒成佛時，即作是念：『是諸眾生，皆于佛法中，種諸善根，釋迦牟尼遣來付我，我今受之。善哉！釋迦牟尼佛，能善教化如是等眾生，來至我所。』如是三讚釋迦牟尼佛已，為眾說四諦，聞者同時得道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>第一會說法，九十六億人得阿羅漢果。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>第二會說法，九十四億人得阿羅漢果。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>第三會說法，九十二億人得阿羅漢果。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>九十六億人——受五戒者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>九十四億人——受三歸依者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>九十二億人——一稱南無佛者。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時諸世界分身地藏菩薩。共復一形。涕淚哀戀。白其佛言。我從久遠劫來。蒙佛接引。使獲不可思議神力。具大智慧。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>此乃地藏不忘佛恩之文。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏證法身，法身是一，一能無量，無量從一而生。故無量分身，從一而分。今蒙佛摩頂安慰之後，即合無量身而為一身，共復本來之形，涕淚哀戀。何故流淚悲哀呢？（一）悲眾生造罪不悛。（二）悲眾生剛強難化。（三）悲如來慧日將沈。（四）悲天宮付囑任重。有此四悲，所以涕淚哀戀，而白佛言：「我地藏過去也是凡夫，流轉生死，幸蒙我佛慈悲接引教化我。我依法修行，獲得無漏不可思議神力，能現種種身，具足大智慧，對種種機，說種種法，此乃佛教化我的。」華嚴經云：『第七地菩薩，證無生法忍，欲取涅槃，十方諸佛同時出現。善男子，汝所證無生法忍，甚為難得，但未有十力、四無畏、十八不共法、三十二相、八十種好等功德。善男子，汝莫入涅槃，應該從體起用，廣修六度萬行，而成就諸佛功德。』觀此一段文，則菩薩辛辛苦苦用功，證無生忍時，上不見諸佛，下不見眾生，無有不欲取涅槃而自度者；所以諸佛即現身，而方便接引之。因此地藏菩薩說：「我證七地時，若非如來接引，焉能獲得不思議神力，及大智慧力呢！昔日如來如是度我，我今如是度眾生，正我報答佛恩，接引後學分內之事。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>我所分身。遍滿百千萬億恆河沙世界。每一世界。化百千萬億身。每一身度百千萬億人。令歸敬三寶。永離生死。至涅槃樂。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>法華經云：『佛自住大乘，如其所得法，定慧力莊嚴，以此度眾生。』這一首偈，顯示得佛定力、慧力，莊嚴法身，方能說法度生。華嚴經云：『水銀和真金，可以塗佛像；功德和法身，處處應現往。』這首偈，也是修成定、慧功德，與法身和合，方能處處現身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>我們學道，一念相應，初見法身，是素法身。素法身，不能處處現身，一定從性起修，修般若妙慧、首楞嚴定，與法身和合，方能處處現身。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>地藏菩薩說：「我過去蒙佛接引，修成無漏定慧，莊嚴法身，方獲得不可思議神力及大智慧。因有神力，便能分身，遍滿百千萬億恆河沙世界。每一世界，化百千萬億身；每一身以智慧力，能度百千萬億人，令人人捨邪歸正，歸依三寶；仗三寶力，返迷成悟，永離生死，到涅槃之家，證寂滅之樂。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>何以地藏菩薩化眾生歸敬三寶？因為佛、法、僧三寶，乃卻惡之前陣，入道之初章，越苦海之舟航，到涅槃之要道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>燄口講得好：『夫三寶者，千生罕遇，萬劫難逢。歸依者，福增無量；禮念者，罪滅河沙。冥冥大夜中，三寶為燈燭；滔滔苦海內，三寶為舟航；焰焰火宅中，三寶為雨澤。』三寶功德，難盡宣揚。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>所以地藏化眾生，登三寶之慈航，自然乘智慧風、破煩惱浪，直到彼岸矣！</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>但於佛法中，所為善事。一毛一渧。一沙一塵。或毫髮許。我漸度脫。使獲大利。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>這段文，地藏說：「眾生無善根，不能度，必定八識心田中，有三寶種子，或有佛種、或有法種、或僧寶種子。如是三寶種子，乃至最小一毛之輕、一渧之小、一沙之細、一塵之微，在人八識田中，我則種種方便，為其滋潤，令其漸漸萌茅、開花、結果，超凡入聖，結菩提果，使獲大乘如佛之利益。」法華經云：『或有人禮拜，或復但合掌，乃至舉一手，或復小低頭。以此供養像，漸見無量佛，自成無上道。』</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>也是這個道理，只要汝在三寶中，種微小善根，將來一定成佛道。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>唯願世尊。不以後世惡業眾生為慮。如是三白佛言。唯願世尊。不以後世惡業眾生為慮。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>這段文，請佛勿慮。何者？只要眾生於三寶中，肯種微少善根，我地藏即以無量方便而教化之，令其善根增長，仗三寶力，自然發智慧火、燒煩惱薪、滅宿業障，業空惑盡時，則轉生死為涅槃耳。唯願世尊滅度之後，不必以後世惡業眾生為慮。如是三白佛言：「願世尊不以後世惡業眾生為慮。」</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'><b><span
style='color:teal'>爾時佛讚地藏菩薩言。善哉善哉。吾助汝喜。汝能成就久遠劫來。發弘誓願。廣度將畢。即證菩提。</span></b></p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
  <p class=MsoPlainText style='text-indent:24.0pt;line-height:15.0pt'>因地藏菩薩一肩荷擔未來末法眾生，故為佛讚善哉善哉。一讚善哉，能體佛心；二讚善哉，善用方便。汝能度眾生則佛助汝歡喜，汝能度眾生，則成就久遠劫來所發深弘誓願。當汝度眾生將畢之時，即登大寶華王座，而證菩提，佛預助汝歡喜。</p>
  <p class=MsoPlainText style='text-indent:24.0pt;line-height:15.0pt'><span
lang=EN-US style='font-family:"Times New Roman";'>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
