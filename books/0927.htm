
<html>
<head>
<meta http-equiv=Content-Type content="text/html; charset=Big5">
<title>觀音靈感錄續編</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	font-family:"Times New Roman";}
.MsoPlainText
	{margin:0cm;
	margin-bottom:.0001pt;
	font-size:12.0pt;
	font-family:細明體;}
-->
</style>
<link rel="stylesheet" href="book.css">
</head>
<body lang=ZH-TW link=blue vlink=purple background="textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;font-family:標楷體;color:#FF6600'>觀音靈感錄續編</span></b><b><span
lang=EN-US style='font-size:36.0pt;font-family:標楷體;
color:#FF6600'></span></b></p>
  <p class=MsoPlainText align=center style='text-align:center'><span lang=EN-US
style='font-family:"Times New Roman";"Courier New"'>&nbsp;</span></p>
  <p class=MsoPlainText align=center style='text-align:center'><span
style='color:#003300'>菩薩戒弟子惕園毛凌雲敬述<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">第一章 緒言</a></span></p>
  <p class=MsoPlainText align=center style='text-align:center'><span lang=EN-US><a
href="#a02">第二章 救刀兵劫</a></span></p>
  <p class=MsoPlainText align=center style='text-align:center'><span lang=EN-US><a
href="#a03">第三章 救災禍難</a></span></p>
  <p class=MsoPlainText align=center style='text-align:center'><span lang=EN-US><a
href="#a04">第四章 救疾病苦</a></span></p>
  <p class=MsoPlainText align=center style='text-align:center'><span lang=EN-US><a
href="#a05">第五章 救產嬰苦</a></span></p>
  <p class=MsoPlainText align=center style='text-align:center'><span lang=EN-US><a
href="#a06">第六章 善惡勸懲</a></span></p>
  <p class=MsoPlainText align=center style='text-align:center'><span lang=EN-US><a
href="#a07">第七章 示現接引</a></span></p>
  <p class=MsoPlainText align=center style='text-align:center'><span lang=EN-US><a
href="#a08">第八章 結勸流通</a></span></p>
  <p class=MsoPlainText align=center style='text-align:center'><span lang=EN-US><a
href="#a09">第九章 禮念方法</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a01></a>第一章<span>&nbsp; 
    </span>緒言</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>略敘聖跡</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>觀世音菩薩是古佛再來，在無量劫前早已成佛，號正法明如來，故稱觀音古佛。但以度生念切，救苦心殷，不離寂光，倒駕慈航，為西方極樂世界阿彌陀佛之左輔，又為娑婆世界釋迦世尊之良弼，遍十方微塵國土，度二乘六道眾生，共生極樂。應以何身得度者，即現何身而為說法，雖常現佛身，而復普現菩薩、緣覺、聲聞、及人、天、修羅、畜生、餓鬼、地獄等九法界身；即山河道路，橋樑船筏，藥草樹木，樓臺房舍，牆壁村落等，亦隨機化現，以施無畏，而垂濟度。世人據跡而論，只云菩薩或大士而已。尤對我等娑婆世界，因緣甚深，晝夜六時，常以大悲眼，觀照世間一切眾生，求救苦難、或求賜福利、而稱名之音聲，即施護祐，拔苦與樂，故名觀世音，簡稱觀音。又名觀自在，謂自利利人皆能得大自在也。菩薩、簡稱也，音譯具名為菩提薩埵；義譯舊為大道心眾生，新譯曰覺有情，又譯大士。釋為：菩者、覺也、度也，薩者、有情也、眾生也。覺有情，即度眾生也。大士即求道求覺之大心人，總名上求佛道、下化有情之大乘眾也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>冥顯感應</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡念觀音名號者，大感則大應，小感則小應，絕無不應之理，彼不見感應者，亦未嘗無感應也。因感應之跡有：一、顯感顯應：如現生竭誠禮念，即蒙護祐，逢凶化吉，遇難成祥，及業消障盡，福增慧朗等是也。二、冥感冥應：如過去生中曾修竭誠禮念等行，今生雖未修習，由宿善根，得蒙護祐，不知不覺禍滅福臻，業消障盡等是也。三、冥感顯應：如宿生曾種善根，今生得蒙護祐是也。四、顯感冥應：如現生竭誠禮念，不見護祐之跡，冥冥之中承其慈力，凶退吉臨，業消障盡等是也。五、亦冥亦顯感而顯應：如宿世曾種善根，今生亦竭誠禮念，顯蒙護祐，轉禍為福等是也。六、亦冥亦顯感而冥應：如宿世曾種善根，今生亦竭誠禮念，冥冥之中承其慈力，獲種種利益是也。其應之大小優劣不同，在其誠之至與未至而已，縱令心不諦信，致誠未極，但能一念投誠，亦必皆蒙利益，隨己一念之誠而分優劣，但不能如竭誠盡敬者蒙益之殊勝超絕耳。惟存不善之心，雖竭誠禮念，僅能略種未來善根，不得現時感應，因佛菩薩皆是成就人之善念，絕不成就人之惡念也。若不發改惡遷善之心，妄欲以念觀音聖號求己之惡事成就者，決無感應，且難逃惡報之果，切勿發此顛倒之心也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>續編靈感</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>觀音菩薩靈感無邊，口耳之所傳聞，典籍之所記述，多如恆沙，不可勝計。而專記之書，則有弘贊大師之觀音慈林集，周克復居士之觀音持驗記，許止淨居士之觀音本跡感應頌，聶雲臺居士之觀音靈驗記，萬叔豪居士之觀音靈異記，尤惜陰與丁仲祜居士之觀音靈感錄等，或就見聞而記錄，或就蒐集而編輯，皆不過億萬中之一二。惟李圓淨居士新編觀音靈感錄及觀音靈感近聞錄，印光大師認為集觀音靈感之成，而為一切信奉持念者之依據也。近以萬方多難，靈感事蹟尤多，凌雲受恩最重，負恩實深，每念世人不知大士之大慈大悲，求救無門，謹蒐集大士救苦救難、懲惡勸善、接引生西，及親蒙護祐之靈感事蹟，分類纂述。凡前各書已收入者，概免重列，為求精簡普及，亦酌予取捨，名曰觀音靈感錄續編，以報慈恩，而餉當世！同起正信，同念聖號，同消業障，同獲救護，生享福壽康寧，歿歸極樂世界。用此以正人心，而挽劫運，以期世界和平，人民安樂。欲人人共曉，故多取其意而易其文，體例亦稍變更，但無一字無所本，均係近人得蒙慈祐之真確事實，有時地可查，原書刊可證，且人多健在，足資徵信，幸勿以人徵文淺而忽之！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>普勸禮念</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>吾人生逢亂世，殺劫瀰漫，天災人禍，變幻莫測，核子毀滅，恐怖尤甚，以何因緣，招是果報？華嚴經曰：「五濁眾生，不修十善，專造惡業，殺盜邪淫，妄言綺語，惡口兩舌，貪瞋邪見，不孝父母，不敬三寶，更相忿爭，互見毀辱，任情起見，非法謀求，以是因緣，刀兵饑饉，疾病死喪，人禍天刑，種種受報。」既由自作惡業所召，當由自作善業可轉，故曰業由心轉，福自己求，趨避介於一念，禍福不離方寸。普勸中外同胞，請即發改惡遷善自利利人之大心，竭誠禮念南無阿彌陀佛及觀世音菩薩之聖號，以消惡業，而資預防。無論男女老幼，貧富貴賤，果能至誠，定有感應，決不致有何災禍危難也。若當匪亂外患，核子空襲，或乘車船飛機，情勢危急，種種險難；或遇水火旱風，刑獄冤屈，疾病邪魔，難產血崩，種種災禍；請專念觀音聖號，即蒙救護，轉危為安，因菩薩悲願甚切，代佛垂慈，救苦救難也。縱定業難轉，喪身失命，亦可仗菩薩慈力接引，往生極樂，即了生死，永脫輪迴，衣食自然，福壽無量。而又生死自如，再返娑婆，廣度眾生，同生西方，共成佛道，捨此更無別法可資依怙也。此義及下列各章所述，皆出自佛經祖語及印光大師與古德嘉言，絕非臆說，為自救救人，不過繼續提倡，期共得救而已。伏乞<span>&nbsp; 
    </span>鑒此愚忱，俯垂察納為幸！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>中華民國六十四年歲次乙卯臘月初八釋迦牟尼佛成道紀念日菩薩戒優婆塞通城惕園毛凌雲敬勸</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a02></a>第二章<span>&nbsp; 
    </span>救刀兵劫</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>現值世界大亂，內憂外患，戰禍頻仍，槍砲之進攻，死傷如積，飛機之空襲，慘酷尤深，炸彈爆發，血肉橫飛，縱幸不死，而斷肢灼膚，亦成殘廢；或房屋燒燬，財物蕩然，或少壯逃避，骨肉分離。尤以原子彈之爆炸，百數十里內，人畜房物，共化灰塵。二次大戰之餘燼，猶未熄滅，三次大戰之危機，又一觸即發。核子競賽，殺劫尤大，形同毀滅，慘不忍言！雖關國家大數，莫非自業所招。慈受禪師偈云：「世人多殺生，遂有刀兵劫，負命殺汝身，久財焚汝宅，離散汝妻子，曾破他巢穴，報應各相當，洗耳聽佛說。」由是觀之，無論殺身亡家，皆屬前定，即一指之傷，一針之失，乃至剎那恐怖，決非無因。古德云：「世上欲無刀兵劫，須自眾生不食肉。」婆沙論曰：「若一日一夜持不殺戒，當於來世中決不遇刀兵災。」普勸中外同胞，速發大願，戒殺放生，持齋念佛，兼念觀音，定蒙護祐，不待來世，即免刀兵等一切劫難也。而平時尤宜多念，至念極情亡，則凡一切煩惱惡業，當體皆空，回視一切劫難境緣，皆不可得。於此不可得中，仍不妨興慈運悲，隨機接引，同以觀音救苦救難之心為心，同以觀音利人利物之事為事，則人我念空，鬥爭事息，化干戈為玉帛，拯同胞於水火，同享和平，共增福壽，豈不快哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>救判亂劫</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、籤勸復職<span>&nbsp; </span>求籤固非佛制，亦今人所視為迷信者也，但自唐宋以來，各寺廟多設籤筒，以決吉凶，而資趨避，求者甚眾，莫靈於觀音與關帝，相傳各籤為其化身所撰。民國三十八年一月廿一日&nbsp; 
    總統蔣公為求和平，宣告暫行引退。秋後小住普陀山天福庵，偕其長公子經國先生同往紫竹林，參拜觀音菩薩，上香行禮後，由經國先生虔誠默禱，抽得觀音大士靈籤第八十籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>直上高山去學仙<span>&nbsp; </span>豈知一旦帝王宣 
    &nbsp;青天白日常明照&nbsp; 忠正聲名四海傳</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>總統一看，大為高興！蓋籤意明示：君既引退，欲「直上高山去學仙，豈知一旦」尊如「帝王」之總統，為救國救民而「宣」告復職，即可復興中華民國，維護世界和平，使「青天白日」滿地紅之國旗「常明照」於天下，「中正」先生之「聲名四海傳」聞也，旋即應驗不爽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、示往臺灣<span>&nbsp; </span>軍人何煥文，江蘇武進人。民國卅八年冬隨軍至南海普陀山，為觀音菩薩應化道場，誓在山一日，吃素一日，一日不下山，一日不開葷，任同事勸阻破壞，堅持到底。一日隨眾朝梵音洞，因聞虔誠懇禱，洞中能見聖異境界，眾以好奇心往，皆一無所見。何煥文以大陸淪陷，政府遷臺，何處安全，虔問去就？正默禱時，洞中忽現臺灣二字，很大很明，旋又現一無量壽佛，約三分鐘後，方隱隱幻滅，心甚愉快！數日後果到臺灣，誠有感則通。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按阿彌陀佛，譯為無量壽佛及無量光佛，問去就而現臺灣及無量壽佛，明示臺灣前途無量光明，囑速往勿疑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、禱即勝利<span>&nbsp; </span>貴州省匪患蔓延，民國二十三年王主席特齋戒禁屠，提倡全省各縣作祈禱法會，省城請各寺僧眾虔修佛事，率領民眾持念觀音聖號，即蒙佛光加被，西南兩路黔軍及湘桂軍剿匪，竟勢如破竹，地方幸免糜爛，感應神速。因而印送金剛經、普門品等各千部，佛像、觀音像兩萬幀，以弘佛化。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按匪亂方殷，國土待復，亟應效法王主席，啟建護國息災大悲法會，發動全國佛教徒及民眾，戒殺吃素，持念觀音聖號，祈禱救苦救難。並提倡禁屠放生，更感應神速也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、一再脫險<span>&nbsp; </span>黃孟林居士，湖南平江縣人，現住臺北市吳興街松山寺。幼時母常教念觀音菩薩，並囑「如遇疾病危險，要記得念，定獲平安。」民國十六年十五歲，正國共分裂，共匪盤據鄉村山林，常出搶劫，殺人放火，民不聊生，稍有錢財地位之人，均避居縣城附近。黃家在城外楓樹大屋，住難民數百人，忽傳匪來攻城，紛向城內逃避，相隔一河，駐軍忽拆除浮橋，調走渡船，而共匪已驅使農民組織之赤衛隊萬餘人，持梭鏢鳥槍大刀等進攻縣城。黃與二兄匆匿客廳樓上，忽聞匪至樓下，即將上樓，均驚惶無計，偶一抬頭，見壁貼觀音聖像，急默念觀音聖號，突聞有匪來喚正要上樓之匪云：「白軍援兵已渡河，趕快逃走。」稍遲片刻，兄弟三人已被匪殘殺矣。廿一年軍校畢業，任十八軍五二師三○七團黨部幹事，駐江西吉水，奉命參加第四次會剿，宿營荊都鎮，忽聞四山槍聲由疏而密，即隨團部上山佈防。突大霧細雨，近不見人，致失連絡，師部被匪攻破，師長李明殉職。混戰一日一夜，全團被俘，將黃獨押一室，被搜出宣傳品，自忖必死，惟一心專念觀音聖號。旋禁另室，內有同軍長官十人，團幹事三人，據云：「早棄證件，以書記或司書名義，騙過匪軍。」因感獨危，決計潛逃，但有四匪持槍監視，只有閉目虔念聖號，至深夜二時許，似有人在耳邊云：「汝速去」，如夢驚醒，向門外察看，僅二匪抱槍而臥，即乘機溜出，向深山亂跑，經兩日兩晚，安抵樂安我軍防地。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、從匪得返<span>&nbsp; </span>傅日新，住清江羅坊，四子乳名四姑，方成童，因與鄰童鬥，受母督責，憤入匪區，遇赤匪，且入隊，家人憂甚！承友張霞青居士告曰：「我有佛塔圖，計五千零四十八圈，念佛千聲為一圈，汝可於觀音菩薩座前，叩許持齋念大悲聖號一願。普門品云：『若有急難者，稱名即解脫』。」傅欣然依法持誦，越三日，夜夢一人曰：「汝子回矣。」視之果然，身穿短罩褂，腰繫印花巾，因喜而醒。翌晨，身心暢然，時時懸望，下午六時子果回，衣與夢見者無異。據云：「今日奉命買米，竟日奔走，似甚昏迷，問其地，知家在邇而返。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、匪過獨安<span>&nbsp; </span>湖南黔陽陳悟數居士，民國二十四年館於黔陽原神鎮張少棠家，每日教書之暇，即誠誦大悲、白衣、準提三咒，及觀音聖號。臘月初二日忽聞共匪賀龍、蕭克，率匪五六萬，竄至距鎮二十里之江西街，全鎮老幼，爭先逃避。次晨張亦率眷他避，惟陳與七歲小兒居館，屋係新構，尤甚堂皇，距張宅僅十餘步。張妻黃氏，下午回家取物，突來匪十餘人，將黃擄去。是晚復來匪百餘人，搶劫財物，陳思生死有數，決定不走，惟虔誦大悲咒，至雞鳴二次方休。俄而天曉，聞人馬聲鼎沸而出窺，見匪軍如潮湧至，賀匪軍部即駐隔壁張家，前後左右鄰屋皆滿，獨未至陳館中，亦無一匪來窺，得安然無恙。初五日匪竄芷江，全鎮居戶，無一倖免，惟館中未損一草。咸詢以何術得免？陳云：「虔誦大悲咒，蒙菩薩以不可思議之神力加被耳。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、竹斷驚釋<span>&nbsp; </span>浦文同居士，上海人，深信佛法。民國廿七年夏往崑山探親，在常熟逆旅中遇老友龔佛龍，望其氣色晦暗，勸阻勿行。慨然曰：「前世若殺人者，今世償命，欠債者還錢。」去志堅決，翌晨就道，忽途遇共匪，為勒索錢財，誣為漢奸，橫加笞擊。初則脫其上衣，縛其右足及兩姆指，倒懸空中，左足垂以大石；繼用火燒兩臂，皮肉盡脫。自念夙世怨業，果來索償，故心殊坦然，惟一心默念觀音聖號，懇求加被，居然不覺其苦。種種逼迫，終無一言，致匪惱羞成怒，持青竹竿猛擊其背，詎甫擊下，竿即斷壞，連易數竿，亦皆如是，令匪驚疑而釋之。步行回滬，以兩臂潰傷甚厲，即投寶隆醫院求治，當為割除腐肉，復割腿上好肉補之，不到一月，即傷愈出院。迨襲返備述前事，相與咋舌讚歎不已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、變僅虛驚<span>&nbsp; </span>衡鈺居士，湖南長沙人，現住臺北市松山寺後山淨蓮別墅。三十六年「二二八事變」之日，由臺中乘對號快車，手帶鑽戒，提番布包內裝臺幣十二萬元，及新皮包內裝手飾等件。身孕六月，大腹便便，攜一六歲幼子，於上午十時抵臺北車站。乘黃包車，令勤務兵叫一板車，載行李隨後，甫出站前，人潮擁擠而來，一兇漢令下車，即攜子步行，惟一心念南無觀世音菩薩，忽遇同情者，令即回去，據告：「臺北在打外省人。」因不懂臺語，不明何事，正走投無路，忽又來群眾，齊聲驅走。有一黃包車伕追隨，低聲云：「太太！我送你去。」怕是壞人，不敢回顧。至氣象所前，不能通行，勤務兵隨後趕至，謂已挨打，行李被推下，幸遇好人，幫其拿來。同至小巷內福建人家中坐下，車伕旋來告：「可以走矣，中央軍來，暴動已停矣，」請其送信請同鄉派人來接，均不敢來。時已傍晚，主人要關門，乃託其再僱二車載行李等，送至目的地，損失毫無，嫂大驚奇！後聞暴動亂民在各處滋事，使用鐵鎚、鋼刀、石頭等武器，在火車站受辱與慘死之婦女甚多。在臺中之外省人，不論男女老幼，均在集中營，苦不堪言。衡來臺北，僅稍受虛驚，安居如常，此即普門品云：「念彼觀音力，不能損一毛」之證明也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按衡居士適值事變，走投無路時，甫念觀音聖號，忽一黃包車伕追隨守候至中央軍來，暴動已停，仍為送信僱車，安送目的地始去，顯係觀音菩薩化身保護，故獲毫無損傷。否則，當其不敢回顧時，必即他去，何致追隨守候終日耶？若當時敢乘其車，早已安全到達矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、示方出險 崔振維老居士，七十四歲，住臺灣省基隆市孝三路福明巷一號，開設當舖。原籍吉林省榆樹縣城，曾任團旅長等職，家富產豐。抗戰勝利後，雖東北光復，而長春以北，仍被俄軍與共匪佔據，恐遭鬧爭清算，民國三十五年率妻及幼子中藩逃避長春。三十七年夏東北告急，長春被圍，國軍糧盡援絕，平民斷炊病癘，情勢危殆。七月初三日仍攜妻兒隨逃亡群向南郊逃生，甫出國軍防線，到洪熙街，前即匪軍重圍據點，不准通過。欲回市區，恐匪混入，亦不准通行。聚困數萬人，地小糧絕，進退維谷，坐以待斃，餓死病死，橫屍遍地。崔家三人，子餓失明，十三夜偎臥路旁簷下，恐難逃出大難，不覺心酸坐起，虔捧從家背出觀音銅像，含淚哀求云：「老佛爺！我逃出時，萬貫家財，未帶一草一木，惟將尊像背出。弟子信佛一生，誦經半世，非不誠懇，今與眷屬同遭劫難，餓已數日，死將臨頭，請老佛爺俯賜垂救！」言訖拭淚，似睡未睡，忽見一老僧囑云：「浩劫當前，眾生可憫！老居士奉佛虔誠，當得救脫，明午汝向西北方行，自可出險。」說畢，合掌誦大悲咒，隨念而醒。忽覺身邊發熱，乃大餅一包，恐他人放置，不敢即食，久候不見來取，且此地並無賣餅之人，定蒙菩薩救饑救難，便同飽餐，精神恢復，子眼復明。惟疑須向安全之南方逃走，何指向北背道而行耶？矇矓之間，又見老僧云：「居士莫疑，明日北行，自有吉兆，切記切記！」翌日起身，直沿石虎溝村西向北逃竄，忽遇匪哨兵盤詰，正問答問，匪軍張連長來，一見，便命哨兵云：「我看老先生面帶善容，沒有問題，讓他們先進崗樓休息，對別人就說是我父母，等夜深再送他們出去。並囑老先生切須留心，如有人問，須對答圓滿。」崔聞相救，喜甚謝甚！轉念夜夢，深感菩薩慈悲救護。當夜張贈乾糧黃豆，令皆飽食。十時左右，派兵送出重圍，直到長春南方大屯，天已微明，喊農會開門，為辦通行證，交收始別。經藩陽錦州，安抵北平，得見長子，任駐平國軍第十三軍石覺部團長，旋隨軍撤至江南。三十八年三月長子參與京滬保衛戰，仍率妻及幼子隨大批官兵眷屬，乘撤退軍車，由浙赴閩，途遇車禍，毫未受傷。五月安抵基隆，已無分文，賴友資助，勉度艱苦。又蒙菩薩示夢，先作香煙攤販，後轉營商，漸獲大利，又成富翁。身體健康，幼子畢業臺灣大學，服務社會，生子女各一，皆蒙觀音菩薩之所護祐也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、會戰得免<span>&nbsp; </span>胡佛將軍，承慧明法師傳授準提咒，持誦多年，每遇急難，皆可幸免。民國三十七年冬浦蚌會戰時，杜聿明任總指揮，胡任副指揮，勢至危急，常念咒不斷，不知者以其有神經病，而仍念咒不顧也。正被匪重重圍困時，上峰急電派小型飛機召杜回京，面授機宜，詎杜忽病，派胡回京受命後，隨即返防，而形勢險惡，機已不能降落矣。仍安回京，得免殉難，來臺任職，皆仗持咒之神力也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一、父子均安<span>&nbsp; </span>王秀崖，世居皖北，現住臺北市和平東路二段一三四之三六號。民國卅七年共匪禍國，我軍在徐蚌會戰失利後，舉家逃至江南崑山司徒街，次年春長子蘭輝赴南京求援之次晨，即聞江陰要塞司令被匪利誘，砲擊友軍，助匪渡江，進踞無錫，京滬路中斷，消息全無，焦急萬分！忽案頭有心經及白衣咒，急虔誠禱告：「乞祐蘭輝安歸，願終身奉誦心經及白衣咒，每日五遍，永不間斷。」即起實行，至陰曆四月廿八日上海失守，各路已通，果平安回崑。據云：「車甫抵京，見時局緊張，隨登車急返，因路斷折回，而親友均已搬走，聞吾縣縣長所率武裝，已受編集中蕪湖，前往相依。忽傳匪由荻港過江，隨軍向杭州撤退，遇匪砲轟，左右前後，血肉橫飛，獨無恙而被俘。幸穿西服，持有照相業之身份證，偽稱偕友往西湖照相而獲釋。途多匪軍，時有我機臨空轟炸，死傷枕藉，乃徒步繞道湖州，方得安歸。」益信為觀音靈感所賜。後遷上海，四十年隻身逃入香港調景嶺難民營，次年奉准入臺就業，歷經流離失所，饑寒交迫諸苦，每晨必誦經咒各五遍，從未間斷。六十二年退休後，每日增誦金剛經一遍，以報佛恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二、公審獲釋<span>&nbsp; </span>釋瑞智法師，字含真，湖南寧鄉人。曾任長沙佛教支會理事長，寶寧寺方丈，太益寺住持，寶寧義校校長。民國三十八年春被共匪指為大地主，捕押杲山寺月餘，提出公審鬥爭清算，苦刑拷打，至九死一生時，惟默念觀音菩薩。夜夢菩薩云：「你要得救矣。」三日後，果有本保貧民千餘人聯名保釋。但因另案被控地主，久未歸案而被通緝，各縣市鄉鎮匪警，攜其早年照片到處逮捕，而續逃亡。躲在湘鄉檀木橋小廟樓上，誠念觀音聖號達三月之久，長滿鬍鬚，與相片判若兩人，不易辨認，數次被捕獲釋，輾轉來臺而倖免。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三、屢救重圓<span>&nbsp; </span>鍾石磐居士，江西人，現住臺灣省臺南縣新營鎮中興路四八號。民國卅八年八月任國軍某部軍官，在贛南安遠山中行軍，與匪遭遇激戰被圍，至彈盡援絕時，決分路突圍而走最後，追匪已至，急跳山溝，匿水草中，同伴數人亦隨跳下，急喊：「大家不要動，一齊念觀音菩薩。」而槍砲及殺喊聲震撼山谷，匪沿山溝搜索，對柴草深處，一陣掃射及手榴彈，草木皆焦。正危急中，忽降大雨，天色漸暗，得趁機爬過兩山，脫離戰場。但各要道均有匪把守，土民亦趁機攔劫，行動困難，晝伏夜行，而苦路徑不熟。鍾再提議念觀音聖號，求指引出路，果來一樵夫，示願帶路，見眾已餓三日，都走不動，即領往其戚家吃飯後，引抄小路前進，輾轉介其親友帶路供飯，得追上最後一群戰友，均被攔劫，僅以身免，或因抵抗受傷，悽慘萬分！入廣東境，惟土共沿途襲擊，因趕路先行，仍常念聖號，忽遇一鄉人指左一小路云：「東山有土共，可由此繞過去。」果平安無事。惟荒野無人，雨大天暗，無處容身，忽一廟宇，老和尚開門讓入，殿上正是日夜禱念之大悲觀世音菩薩，便同跪拜叩謝！次日到梅縣城內，已成真空，從各店門所留粉筆隊標，知各部隊均已通過，有水旱二路可以前進。雖水路多險，因腳已腫爛，決定乘船。但船均被拉走，僅一帆船，亦被傷兵僱妥，每人船費三銀元，尚可擠上。當共將錢掏出不到五元，忽見徐君來云：「到此數日，因全家十餘人，無法再走，祇好暫住。願將賣衣物所得，分予接濟。」即回取錢，將船費解決，迅告客滿。行不多時，突聞槍聲，一人中彈倒鍾腿上，急朗念觀音聖號，便船停槍息，死二傷九，而鍾之同伴均安無恙。土共命均空手上岸，上船檢查，搜去手槍一支，方准開船。晚抵松口，匪來監視，候次日命齊上岸排隊，先搜光身藏金戒銀元等，再搜船上，方准放行。迄至匪軍前線，擋住去路，均押上岸訊問，鍾恐問出真情被扣，愈默念聖號，忽聞匪幹吹哨集合，命眾上船，順流而下，迅入國軍防線，安抵潮汕，與部隊集合。幸遇失散之妻，據告沿途亦遇車翻船破匪劫等危險，因虔念聖號，得保平安。惟候鍾十餘日，幾全絕望，竟獲破鏡重圓，皆至誠所感也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按匪搜時之大雨，帶路之樵夫，指路之鄉人，容身之廟宇，開門之老僧，接濟之徐君等，皆觀音之所化現，否則何相遇如是之巧耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十四、獲匿安離<span>&nbsp; </span>丁敏之居士，浙江紹興人，現住臺北市北投公館路一四七號。早年肄業杭州浙江法政專校時，即皈依太虛大師，精研佛學，曾著金剛經及心經集註，廣印普施。歷任行政軍法等工作垂五十年，因誠念觀音聖號，參與剿匪抗戰，皆履險如夷。勝利後任國防軍法局副主任，局長徐鎮公，名業道，湖南湘潭人。三十八年隨政府遷移，由南京、廣州、重慶至成都，十二月十一日隨徐夫婦及女飛昆明，適雲南省主席盧漢叛變，人機均被扣，情況危急，勸徐夫婦及女同念觀音聖號，獲同匿機場氣象臺，徐以所穿中將領章之黃呢軍服，換得該臺勤務兵之灰布軍服，偽裝病患，同住某私立醫院，猶疑信參半云：「我母信佛念佛，常念心經，如將心經內容使我了解，方能起信。」丁即費時兩晝夜著心經淺說，徐閱後始誠信默念，得率妻女與丁同乘運菸葉之貨車離昆，仍均默念聖號不停。經匪區黔桂道中，迭遭兩旁山上匪軍亂槍劫車，幸獲衝出。惟徐夫人疑不肯念，獨被槍傷，裹傷隨行，同由廣州香港，安抵臺灣，徐即退隱學佛，印送心經淺說，以報佛恩。丁任軍法局第一組少將組長，及國家安全局第三處副處長，恭書彌陀、法華、藥師、地藏、金剛等經，暨三時繫念佛事，影印行世，福慧雙修，故壽而康。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十五、不出樊籠<span>&nbsp; </span>沈琢之居士，民國三十九年冬仍居上海南市。女婿已先來臺，雖由香港匯款接濟，終非長久之策。申請入臺，又恐攜眷增婿負擔，考慮至再，殊難自決，乃虔禱海潮路寺觀音大士，蒙示第十四籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>宛如仙鶴出樊龍<span>&nbsp; </span>脫卻羈縻處處通&nbsp; 
    南北東西無障礙&nbsp; 任君直上九霄中</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自思滬上戚友，思想難測，稍一不慎，禍即隨之，籤已明示，尚復何疑。迨行意既決，匪警突至，一再謂「汝居工人區內，有辱身份。」是匪對其經歷，早已瞭然，危機暗伏，如處樊龍，籤已示警！即毅然攜眷赴港，安抵臺灣，克享自由，無異身入九霄矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十六、安出重圍<span>&nbsp; </span>余姓毛，名凌雲，號惕園，湖北通城縣人，現住臺北市吳興街二八四巷十七號之一淨蓮別墅，父握誠公，母郭太夫人，因連夭兩子一女，余又早產體弱，甫三朝，即寄名觀音菩薩座下，便蒙慈祐，關星順度，易養成人，頻逢內戰匪亂，皆逢凶化吉。民國二十一年起從事革命情報工作，常出入匪區，搜集匪情，均履險如夷。如行經大沙坪時，匪軍甫退，死傷遍地；匪攻崇陽縣城，適值公出，迄返崇匪軍已退，幸免驚險。抗戰勝利，奉派由重慶攜眷飛平，主持華北漢奸之偵訊檢舉及匪諜匪俘之偵捕審判感訓等工作。至三十七年平津危急，忽奉令兼北平警備總部稽查處長，勉維平市治安，以利堅守。次年一月廿三日華北剿匪總部傅總司令作義與匪簽訂局部和平條約，被匪指名索交，傅忽深夜電召，急誠懇觀音菩薩默祐，蒙示六十一籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>嘯聚山林兇惡儔<span>&nbsp; </span>善良無事苦煎憂&nbsp; 
    主人大笑出門去&nbsp; 不用干戈盜賊休</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>內子鄭侶梅在傍笑曰：「君既大笑出門去，當可安全脫險。」即自求一籤，蒙示三十六籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>功名富貴自能為<span>&nbsp; </span>偶著先鞭莫問伊&nbsp; 
    萬里鵬程君有分&nbsp; 吳山頂上好鑽龜</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>解曰：吳山係杭州山名。余亦笑曰：「飛機卿亦有分，當可同時脫險，共遊杭州也。」急駛中南海懷仁堂，警察局長楊清植等已先到，傅當延見云：「此次局部和平誠非得已，諸君安全，自應負責保護，但情況變更，特派機飛送離平，免遭屈辱。」次晨內子隨車相送，獲同飛出重圍，安降青島，免遭慘殺。飛滬轉杭候車，同遊西湖天竺，二籤皆驗，從此更深信不疑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十七、頻蒙救護<span>&nbsp; </span>三十八年六月任國防部軍法局秘書，偕內子隨政府由廣州遷重慶，獲同皈依能海法師，早晚念佛及觀音聖號，求生淨土。十一月底轉成都，奉命撤退，人多機少，先飛昆明，再轉臺灣。軍法局僅領到機票四張，徐局長自留一張，竟以三張分交余及丁副主任敏之、孫處長拔吾。余以不能攜眷同行，應否隨同飛昆，誠求觀音菩薩決定，蒙示四十籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>新來換得好模規<span>&nbsp; </span>何用隨他步與趨&nbsp; 
    祇聽耳邊消息到&nbsp; 崎嶇歷盡見亨衢</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自問不隨他飛昆，往何處耶？忽遇黃處長逸公，奉命率夷區土司立法委員嶺光電、國大代表楊砥中等赴西康發動夷民游擊，邀往參加。即邀孫辭職，攜眷乘軍車同往，以機票併讓徐眷。十二月十日渡新津，次日赴雅安，車經邛崍，橋突燬，始悉西康省主席劉文輝叛變，擬改道樂西公路，逕赴西昌，未知安否？蒙示四十二籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>我曾許汝事和諧<span>&nbsp; </span>誰料修為果自乖&nbsp; 
    但改新圖莫依舊&nbsp; 營謀應得稱心懷</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二日回新津，聞雲南省主席盧漢亦已叛變，飛昆人機均被扣，竟獲倖免。十四日駛樂山，果距匪尚遠，次日邀孫等渡江，赴凌雲寺禮佛，歸舟甫下，突聞匪警，急駛蘇溪，渡沈，捨車步行。甫宿蘇溪鎮，忽一士兵深夜奔告：「樂山棄守，匪軍追來，應速行。」即遍邀黃等速起夜奔。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十六日抵峨眉縣城，見峨眉山為普賢菩薩道場，邀孫等趕宿山下青龍場，擬登山朝拜。次晨派人返城聯絡，始悉黃等即乘軍車起行，囑在路旁候車。午餐後登途，因距公路里許，不知黃已隨軍前進，且行且候。忽一時裝少女疾行趨前，顧謂「汝等逃難者耶？吾亦逃難者也。上午十時在峨眉城內忽聞槍聲，疾出西關，匪已大軍進城，現正追來，應速行。」前行數十步，復候謂「汝等今晚趕宿龍池耶？吾亦趕赴龍池，但龍池決不可住，匪今晚必到，宜再前進，以免追及。」余當唯唯謝謝！孫友郭冷厂疑為匪諜，密議至龍池拘訊。余以匪諜必為匪宣傳，豈反勸速行耶？促先女疾行，旋忽不見，始悟為大士現身垂救，以余夫婦念念不忘，故獲隨感隨應，但以惑業障覆，無由得見本相，惟觀其為士兵及女身等劣相耳，由此持念聖號益虔。晚抵龍池，黃等又已前進，飯後眾倦欲眠，力勸宵行，並遍邀已睡者均起同行。十八日晨抵新場，黃等及守樂山之劉慕廉軍長、川湘鄂邊區綏靖主任宋希濂等先已不期而會，商同入康游擊，劉允而宋否。匪忽追至，劉派精銳一營登山拒敵，被當地民團叛變夾攻，全營覆沒。余等雖已搭乘軍車，甫登前山，路毀車停，紛拋車物逃竄。余夫婦僅存隨身攜帶之阿彌陀佛及觀音關帝聖像、暨靈籤淨土文等一小袋，行倦落後，夜深人稀，忽聞泣呼觀音救苦者，詢知為張錫昌夫人，足小行遲，夫離子散，引其緩行，不顧匪追，晨抵金口河，尋交其夫及子。惟郭全家失散，以其疑而不信也。時黃等與劉軍餐畢待發，忍饑隨行。二十日宿壽屏山，宋部某副主任追至，獲悉宋部分由小路奔峨邊小沙坪，引匪集中追擊，全軍被俘，惟伊逃出。匪再窮追，相距已遠，若非分道，決難倖免也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>廿一日上蓑衣嶺，冰雪遍地，百餘里無人煙，因嶺楊與駐冷水坪夷兵隊長李敬揚係舊交，先往假道，率劉軍疾進。余等落後，甫入康境，又遭叛軍前哨堵擊，進退維谷，紛念阿彌陀佛及觀音聖號，忽聞檀香馥郁，精神一振，攻擊前進，勢如破竹，夜抵冷水坪，已無容身之地，忽於路旁得一小屋，促膝圍爐，坐以待旦。駐黃木廠叛軍一團，憑岩阿溝天險頑抗，劉又密調精銳一營，乘黑夜請夷民導佔敵後高山，黎明槍砲齊發，使敵膽寒，再由正面夾攻，激戰逾時，忽敵砲彈塞，不支潰退。當越岩阿溝，進駐黃木廠。廿三日佔馬烈鄉，廿五日克富林，獲與西昌通電話，欣悉前駐西昌之一三六師師長伍培英，與其岳父劉文輝同時叛變，經國防部保密局西康站長兼西昌警備司令部稽查處長談榮章，率所屬官兵，會同甫由成都飛海口轉飛西昌之西南軍政副長官胡宗南部國軍三連，奮勇擊潰，克復寧屬各縣，迎胡飛昌坐鎮。中央派警備司令賀國光兼西康省主席，歡迎速往。廿七日晚餐後，隨軍由小路步行，過大渡河，謠傳匪警，舟小水急，徹夜競渡，坐候沙灘，手足凍裂。廿九日宿海棠，甫入睡鄉，又傳匪警，劉軍急走，店主呼告，即邀黃等迅追莫及。次日至保安，卅一日抵越雋，途多夷人，詢知為熟苗，通漢語，故能相安。而生苗居深山，常出搶劫，或擄漢人為奴隸，同行難友多被擄搶，余等竟平安通過。三十九年元旦承越雋警備分區王副司令派夷兵護送過小祥嶺，二日宿鄧祥營，三日至瀘沽，始通公路。四日宿禮州，談處長聞余夫婦在後，派車遠迎，五日抵西昌，設所招待，並在家歡宴，勸以「夷民善變難馭，弟尚不能在此游擊，況兄人地生疏耶？已報奉毛局長電復，飭送兄飛瓊轉臺。惟每週僅換班軍機一架次，此次惟一空位，請尊夫人先行如何？」憶前「但改新圖」之籤示，決遵召赴臺，惟請同行。候至廿四日始克登機，安降海口，因無入臺證，經函請毛局長來電證明，至二月二日乘軍機轉飛臺灣，果「稱心懷」，而「崎嶇歷盡見亨衢」，其顯感顯應，皆如此其驗且著也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>救外患劫</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、救日護國<span>&nbsp; </span>清光緒二十六年庚子，八國聯軍侵入北京，各佔一區。日軍所佔區內有一寺，供古代傳留觀音聖像一尊，住持僧允贈供養，祈保兩國興盛和平。即迎往日本，建鎮海樓於高麗海峽而供養之。迨癸卯年日俄戰爭，俄竭全國之力以攻日，水陸並進，其勢洶洶。陸則利用西伯利亞鐵路直逼海參威，海則盡驅波羅的海艦隊，繞印度洋直入高麗海峽。當時俄以日本區區三島，稱霸亞洲，不難一鼓而殲滅之，日本滅，則中國大好河山，自為俄之屬地，世界即無與抗顏者。不意是日大霧，日本海軍士官都隱於鎮海樓觀音像前後，以伺俄軍蹤跡。忽一線清光，衝破大霧，見俄艦隊盡集在前，日軍皆奮勇爭先，一鼓衝到俄艦之側，將其全部擊沉，未沉者皆被俘而大捷。從此日本海軍崇信鎮海樓之觀世音菩薩，為亞洲之大慈大悲救世主。此為駐漢口日本領事瀨川，持照片親證於盧鴻滄居士，曹亞伯記。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、護國息災<span>&nbsp; </span>日寇侵華，由蠶食而欲鯨吞，民國廿六年七月七日突襲蘆溝橋，大戰爆發，領袖蔣公領導全國軍民長期抗戰，國民政府遷都重慶，前方各大城市漸被侵佔，後方城市亦遭狂炸。三十年更瘋狂南進，偷襲珍珠港，攻陷東南亞及太平洋各島嶼，我國各海口均被封鎖，滇緬路亦被截斷，對外交通斷絕，抗戰日益艱困。三十一年冬主席林公暨各院部長派屈映光、張子廉居士，赴廣東南華寺請虛雲老和尚至重慶，商建護國息災大悲法會，祈禱勝利，救國救民。考試院長戴公季陶任法會長，因參加僧俗人眾，分在南岸獅子山慈雲華巖兩寺同時舉行。十二月初八日開經，老和尚在慈雲寺上堂法語云：「觀音妙智力，能救世間苦，三災八難除，蒼生咸覺悟，國泰民安樂，雨順風調護，菩薩降吉祥，除苦灑甘露。今日政府元尊，閤國官紳，啟建全國護國息災大悲法會道場四十九日，令山僧率領全體僧伽，諷誦諸品尊經，加持廣大圓滿無礙大悲心大陀羅尼，稱揚嘉號，祈觀音之慈濟，禱普賢之宏願，轉國運於昌隆，使民安物阜，劫難消除，冤敵滅蹤，此界他方，均成樂土。」次年元旦在華巖寺陞座法語云：「今朝新年元旦節，普天同慶皆喜悅，護國法會祈和平，共證菩提圓三德。國運昌隆億萬年，四海歡欣寇消滅，生民齊唱太平歌，島域歸降釋冤結。」至廿六日法會圓滿，後方各城市即未再遭敵機空襲，日寇果於卅四年八月歸降，抗戰勝利，主席蔣公宣告以德報怨，而釋冤結，誠應驗不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按日本參加八國聯軍，侵佔北京，我僧以德報怨，允贈觀音聖像，祈保兩國興盛和平。使日俄戰爭，日蒙救護而免滅亡，而我國亦獲保護。詎日寇忘恩負義，侵略無厭，我<span>&nbsp; 
    </span>總統蔣公領導抗戰，蒙祐勝利，而又以德報怨，保護天皇，安遣日俘，慨免賠償，俾有復興之今日。而又以怨報德，與匪建交，如不及早悔悟，則多行不義必自斃，其自遭惡報之時諒亦不遠也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、禱即和平<span>&nbsp; </span>中國佛教會理事長圓瑛大師，住上海大西路圓明講堂。民國廿六年七月日寇侵華，即組災區救護團，與上海慈善團體聯合救災會，共組僧眾救護隊，並設難民收容所及醫院，救護傷兵及難民甚多。十月請國民政府主席林公函介南洋各總商會，率徒明暘前往，召集華僑分組募捐委員會，募款救濟。蔣夫人電華僑捐款救濟難童，即先匯款倡導。廿八年八月回上海，被敵捕解南京敵憲兵隊，惟默念觀音聖號，置生死於度外。經十八次嚴訊恐嚇，始終不承認匯款援助重慶中國政府，但將募款救濟難民，分匯滬漢各慈善團體，及各收容所與佛教醫院之數目，請其調查屬實，勸組中國佛教會，以資熟手，亦以老病辭，解回上海交保開釋。卅四年四月起每日祈禱戰爭早息，世界和平，偈曰：「願消浩劫見昇平，世界從茲息戰爭，各國人民皆利樂，風調雨順慶豐盈。」日寇果於八月投降，祈禱應驗。此皆由於領袖&nbsp; 
    蔣公領導全國軍民抗戰到底，所得之最後勝利，而觀音菩薩之護國救世，有求必應，誠不可思議也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、人艦均安<span>&nbsp; </span>方倫居士，現退居高雄左營。民國二十六年日寇侵華，年四十一，任楚同軍艦輪機長，擔任長江下游防務，轉戰蘇皖鄂三省，每遇敵機搜索轟炸時，便念觀音菩薩，一年之間，大小軍艦六十艘，幾被炸完，只剩三、五艘尚能行動。而年逾三十之楚同老艦，卻人艦均安，毫無傷損。全艦無一人劃破一塊皮，流過一滴血，且能試航，安抵重慶，洵稱奇蹟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、砲轟人安<span>&nbsp; </span>民國二十七年五日初，日寇進攻河南省城開封，先用重砲從東北方向城內轟擊，城內東北角有鐵塔，凡十三層，高數十丈，正當其衝。初四日戰事進入高潮，砲戰最為激烈，所有攻城砲彈，幾全集中鐵塔，東北面全被擊毀。旁有鐵塔寺，四週落彈甚多，前後及屋頂佈滿彈片，瓦多破碎。而城中鬧區，落彈不過十杖，傷亡民眾亦不過三、五人而已。後據日軍云：「因發現塔上有人，故以全力轟擊。」當時局緊張時，附近未逃之人，多避難寺中，住持嚴淨老和尚，領眾齊集大殿念觀音聖號，堅信仗菩薩慈力，必能化險為夷。故當砲聲激烈狂轟時，雖驚心動魄，震耳欲聾，老和尚要大家高聲念，而人心漸定，不覺驚怖。忽一砲彈破牆衝入大殿而爆炸，轟隆一聲，彈片四射，天花板破一大溝，四週木柱板壁，洞傷殆遍，竟未傷一人。所有玻璃佛龕、佛像、掛圖鏡框、供桌供品等，亦毫未損傷。尤以德光法師依壁而坐，板壁及座椅全毀，師自椅上跌下，竟未受傷。現任獅子吼主編法振法師，當時亦避難該寺，歎為奇蹟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按塔上無人，日寇所見者，必為菩薩示現，引敵集中砲擊，使鬧區落彈甚少，減少軍民死傷。尤以彈穿大殿爆炸，竟未傷人，皆蒙護祐也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、墮江獲救<span>&nbsp; </span>崔慧朗居士，生長上海，畢業教會學校，得咯血症。迨嫁江蘇澄東縣周莊鄉龔大千為妻，翁龔宗元，皈依印光大師，持戒念佛，創辦皈光蓮社，宏揚佛法，獲常追隨。夫宦首都，隨居數載，民國廿五年冬咯血復發，求觀音菩薩垂祐，夢見衣冠整潔之青年，授飲清水一杯而即癒。廿六年抗戰軍興，南京撤退，其夫倉卒登輪，擬赴漢口，駛至九江下游，忽遭敵機轟炸，墮入江心，昏迷中急念觀音聖號，隨手獲一箱板，得未沉沒。時正黃昏細雨，忽遇英輪經過，得慶更生。崔在家每日加誦普門品，為夫回向，數月後得信平安，在贛工作。當澄東淪陷時，舉鄉遠避，砲火連天，崔獨在家，安產一子。各鄉慘遭敵劫，周莊鄉竟安靜如琚A毫無損失。子女五人，偶有疾病，求服大悲水，即奏奇效。遂皈依印光大師，持十齋，誓生極樂。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、母女均安<span>&nbsp; </span>李書德居士，法名慧渡，河北石家庄人。大陸陷匪後，率次女溫漢慶，隨夫溫黻延來臺，現寓臺中市二分埔慈善寺養老院，女任清水鎮國校教員。民國廿六年日寇侵華，從南京逃到安徽徽州，遇敵機轟炸，適在曠野荒地，草木皆無，只好臥伏地上，將七歲次女藏在懷內，以身庇護，一心默念觀音聖號，祈保平安。敵機以機槍胡亂掃射，只見人如山倒，死傷遍地，待敵機去後，方從死屍內爬出，所著棉褲，彈穿七洞，母女二人，毫無微傷。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、機毀敵亡<span>&nbsp; </span>虛雲老和尚，於福建鼓山出家受戒後，即隱山後巖洞，禮萬佛懺三年，常處深山大澤中，一心觀照念佛及觀音又三年，虎狼不侵，蛇蟲不損。後雖參禪大悟，仍一串佛珠不離手，一聲佛號及觀音不離口，常教人念佛及觀音，靈感甚多。民國廿七年夏至廣州，陳培根居士有新宅一幢，家住香港，宅中僅留司閽一人，請暫住其樓上佛堂。敵機數十突來轟炸，左右樓房數十幢，頓成墟燼，死人無數，老和尚住處門窗悉震碎，全宅幸無恙，與閽者亦均安然無事。自廣州陷敵，廣東省政府遷曲江，軍政人員時來南華寺，敵寇偵知，以為假寺會議也。卅一年七月某日有顯要多人來寺，敵機八架突繞寺不去，老和尚令各僧歸寮，客入祖殿，獨上大殿拈香趺坐，忽一敵機俯衝而下，投一巨彈，竟落寺外河邊樹林中，無傷也。機群又復旋繞，忽於寺西十里之馬壩，兩機相撞，機毀人亡。從此敵機不敢來寺，即南北飛亦繞道而行也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、三救大劫<span>&nbsp; </span>適西居士，湖南常德人，業中醫。世代供奉觀音菩薩，皈依三寶，持戒念佛，凡遇危險，皆蒙救護。民國廿八年己卯四月廿六日午後五時，敵機轟炸常德縣城，遍投燃燒彈，城內外焚燬過半。時在是緣國醫館，急奔歸，沿途火勢猛烈，速念觀音聖號，求解厄難。黃昏抵寓，妻已鎖門，攜幼逃走，不知去向。避難者途為之塞，愴惶失措，若有使其西行者，忽在昏暗人叢中聞妻大呼，忙取鑰返寓，收拾藏書，與火場僅隔池水，飛熛寓壁，燄已尺餘，幸趕至取水澆滅，得免火劫，稍遲一步，則成灰燼矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五月初七日晨在醫館早餐，突來敵機三十餘，環繞轟炸，逃避不及，伏地持大悲咒，聞坍牆倒屋聲，心慌意亂，訥口不知所云，改念大士聖號，歷二小時，敵機始去，幸免於難。急返寓，左右房屋皆毀為瓦礫，寓獨無恙。物皆震倒，惟大士像安坐如故。死傷遍地，惟妻等走避不及，虔念大士聖號，被鄰屋壓倒，幸有木撐住，大小三口，恰在屋架空處，傷痕均無，賴人救出。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十二年癸未十月下旬，日寇進攻湘西，大劫當前，紛紛逃避。廿六日由縣城奔回，家人正惶恐無措，即率全家十餘人，攜觀音經咒，伏林莽中，同念聖號五晝夜未息。三十日回視住宅，遇四敵兵，僅將皮包取去，並未殺害。敵隨入山，距家人伏處僅三丈餘而未見。十一月一日敵騎百餘沿門經過，人宅均安。而上下左右鄰舍，及遠近路途山中，被劫遭難者幾無倖免，同此時地，惟居士家十餘人獨免災劫，均獲安全，皆蒙菩薩靈感加被之所賜也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按急難時心慌意亂，念經咒均不適宜，惟念觀音聖號，字少易念，較易得力而速邀靈感。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、狂炸幸免<span>&nbsp; </span>沈琢之，江蘇鹽城縣人。母信佛，尤崇敬觀音菩薩，每日焚香禮拜，虔念大士神咒不輟。日寇內侵，鹽城失陷，奉母避居西鄉盧家莊，某日友約外出，該莊突遭匪劫，無一倖免。母耳失聰，只顧念佛，未受虛驚，匪亦過門未入。旋遷岡門鎮戚家，民國三十年正月廿五日敵機狂炸該鎮，戚家三面火起，一部中彈，沈妾甫扶母衝出，火即圍堵。沈適因事赴北鄉，聞訊趕回，母幸無恙。是年母以壽終，送柩北城，啟父塋合葬，距敵甚近，屢察以望遠鏡，卒未開槍射擊。因母虔敬觀音，故有如是之感應呵護也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一、遇敵獲救<span>&nbsp; </span>沈載傳居士，沈琢之之兄也，中年信佛，尤敬信觀音菩薩。抗戰時任某師參謀長，一日，穿便衣，乘自行車，赴泰興古溪查訪，途遇兩日兵，指為國特，欲殺之，而言語不通，無從申辯，惟默念大悲咒，求菩薩救護。正當兩兵舉槍相向時，忽一敵軍官至，互語片刻，向沈注視後，揮手令去。當此千鈞一髮時，一念聖號，有感即應，俾死堻{生也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二、船穿人安<span>&nbsp; </span>鍾張冰如居士，江西萍鄉人，現住臺灣南投中興新村鍾煥臻居士之妻也，常念白衣咒及觀音聖號，抗戰時隨夫輾轉各戰區，不忘念佛，故獲履險如夷，信佛益誠。三十二年秋乘船經鄂西三斗坪，遭敵機轟炸，彈落船之前後，波濤翻騰，默計必死，急朗念南無觀世音菩薩，船忽被激靠岸，發現船身洞穿，彈焰未熄，幸免於難。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三、屢蒙救護<span>&nbsp; </span>余家祖傳三教並信，因自幼蒙觀音菩薩護祐，故敬信尤篤，家堂旅次，均供奉阿彌陀佛、觀音菩薩、關聖帝君、及天地國親師位，早晚上香禮拜，以報四恩，祈保平安。民國廿六年七七事變後，奉調駐黃石港工作，令兼大冶縣第二區區長，日夜紛忙，積勞成疾，仍乘轎公出，忽遇士紳田維中，精中醫，一藥而癒。適敵陸海空軍聯合猛攻，指揮民眾自衛隊，協助國軍堅守黃石旬餘，死傷如積；常出入槍林彈雨之前線，搜集情報，巡視循環狂炸之市區，維持治安，皆履險如夷。廿七年十月廿三夜我軍撤離，大冶縣政府亦撤往鄂城梁子湖，因兼公職，不能潛伏，曾奉准交卸公職後赴漢口或宜昌報到。次晨始率區署員兵後撤，遭敵前哨追擊，且戰且退，尚存隨身數人。將攜出武器等趕交縣長向鐵，請准離職，適我軍撤離武漢，被迫隨軍沿粵漢路轉進，又遭敵機沿路狂炸，前後左右，血肉橫飛，斷肢殘臂，怵目驚心，竟毫髮無傷。改行湘鄂公路，至通城縣，舊病復發，得返家調養而即癒。因我軍撤守九嶺，家在敵前，急率全家避難相師山，協助李國器表叔組訓岳通臨邊區游擊總隊，保衛桑梓，拒敵侵擾，每臨危轉安。因宜昌路阻失聯，被誤報臨危潛逃，法應處死，廿八年秋經敵前線，赴宜轉渝，一路平安，待罪中樞，終獲昭雪。調軍事委員會調查統計局工作，頻遭敵機狂炸，屋毀人安。三十年疏散童家橋，一日空襲，正趕辦要公，甫辦畢出門，機已臨頭，距防空洞尚遠，急臥橋旁溝中，彈從空降，正當臥處，突呼觀音求救，聲甫出口，彈隨風飄，斜落對岸，竟又倖免。此後頻逢艱險，皆遇難成祥。當時尚不知念佛及念觀音聖號，猶冥感顯應，屢蒙救護，無往而不蒙其覆禱也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>救盜匪劫</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、安離匪窟<span>&nbsp; </span>黃蓮芳居士，原籍嶺南，遷蘇三世。曾留學日本，官法部。民國七年陷匪窟，諸難友中有李居士，日誦經咒不輟。黃初厭之，旋聞李述觀音靈感，淨土莊嚴，與因果業報輪迴之說，稍發信心，效李趺坐，念阿彌陀佛及觀音名號，念久，果覺心中無限受用，一切恐怖怨恨悲愁怒鬱之念，霎時盡去。匪旋內鬨，與李安然脫離。由是信奉益篤，翌年皈依諦閑法師，戒殺持齋。廿一年奉母朝普陀，廿三年七月母喪後哀毀致病，念佛安詳而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、火起匪竄<span>&nbsp; </span>諸城王硯生居士，祖母張氏持觀音齋甚虔，齋期必誦白衣大士神咒。童年侍側，習聞日久，亦能成誦。民國八年七月廿四夜匪突砸門入宅，急救父逃避。及負母越牆而被擒，匪以兇器擊母背，王哀號求救，匪釋母而縛王，逼索銀洋未遂，被解衣架灶上，燃火燒拷，無計奈何，惟忍痛默念觀音聖號。匪忽說：「火燒無效，快拿刀割。」正尋刀之際，忽村東南梨園屋內起火，烈燄沖天，匪疑救兵到，負貨架王出村。捆於樹上，紛紛逃竄，解縛逃回，得慶再生。其他轉禍福之事，多不勝述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、燈引脫險<span>&nbsp; </span>王國楨居士，字澄齋，湖北人，篤信佛法。民國九年十月奉簡任庫倫交涉司長，未及到任，奉派陸參辦公處會同籌畫外蒙後路事宜，陳鎮撫使令兼代財政司長。次年一月蒙匪勾結俄軍，攻陷庫倫，陳使出走，匪尋財政司索款，並搜殺漢官，遇害者甚夥。王即默禱觀音大士護祐，隻身變服，傍晚由後門逃出，疾走十餘里始脫險。惟外蒙地本寒荒，人煙稀少，時值臘月，冰雪遍地，況在夜間，如不依臺站，走失道路，每行至四五日，不見一蒙古包，不得一水井，不渴死即餓死，不凍斃即為野獸所斃。忽見半空隱約有一紅燈，時現時滅，依燈前行，至翌晨始見一蒙古包，入內休息，詢悉所行即為庫恰大道。旋有漢籍軍官數人，亦由庫倫逃出，偕往恰克圖，假道俄境，由西伯利亞鐵道回國。後回家壽終。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、光引脫逃<span>&nbsp; </span>陳善吾，住江西石城縣屏山市。民國十一年七月匪軍過境，拉夫開槍，擊斃農婦，農人以鋤抵抗，奪獲兩槍，擊傷一匪，匪遂放火燒屋，逢人亂捉，陳避上山，中途被擒，綑縛毒打。十七晚押宿閩邊水泗村，欲逃無由。十八日至禾口村，前傷匪死，匪團長欲以陳抵命，定次晨槍斃。陳惟默念觀音菩薩救苦救難，約至三時，監守之匪皆熟睡，遂向後山逃走，遇四哨兵，竟未發覺，得達山頂。見對山一火，大如西瓜，以為寺燈，欲投藏匿，乃若近若遠，卒不能至，導引逃脫。過後思之，始知是佛光照引，寺燈安有如是之大，且深夜斷無不關寺門之理。匪多防嚴，非佛光加被，安能脫逃耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、彈穿未傷<span>&nbsp; </span>貴陽尊吾居士之至戚某，充某部團長，出兵銅仁，尊為持大悲咒，尊妻為持白衣咒，以求加被。敵以重兵攻團部，弁兵死傷甚多。某身當敵衝，槍彈數顆，穿入所著短襖，而身無微傷，卒能以少勝眾。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按戚為持咒，即蒙加被。普勸我陸海空三軍官兵於作戰時，皆虔念觀音聖號，其家屬戚友亦皆為念，必蒙護祐，彈不能傷，戰無不勝也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、匪竟無睹<span>&nbsp; </span>王相勤，世居濰縣東鄉之湧泉莊，營商外埠，琱歸。妻胡氏，性慈善，篤信佛法，虔奉觀音菩薩，三十餘年未稍懈。民國十六年其鄉匪熾，各村騷然。七月十六夜匪突闖入，鄰某起禦而被擊斃。胡聞槍聲，急喚二子令速匿，長子汝仁已成童，次子汝義方總角，均就學鄉校，夢中驚醒，倉皇失措，胡即攜子奔西屋佛堂，叩求默祐。俄聞諸匪越垣入，恐匪知二子匿處，乃闔門立庭中，遂被執。喝問將子匿何所？詭云在校未回。匪不信，遍搜不得，入佛堂三次，時皓月當空，火光照耀，纖微畢見，二子呆立案傍，匪竟無睹，亦未搶掠。臨行釋胡，抱其甥女而去，因女啼哭不止，難於藏匿，越二日夜忽送回，非蒙菩薩呵護而能若是乎？親友咸勸控究，胡曰：「甥女已回，財物未失，不願再結怨也。」未幾，通匪之人忽發疔毒暴斃，諸匪亦罹法網，此作惡之現報也明矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、甫念即釋<span>&nbsp; </span>隆谿師，字界虛，俗姓谷，初學道，外號谷老道。收徒致中，憨厚耿直，心無曲折，久居山中，多行善事，修橋舖路，施捨濟貧。谷告致中云：「我師常說出家錯，道教不能了生死，悔恨已遲。汝有機會，可另投明師出家為僧。」民國十四年遇倓虛大師，代師收為師弟，致中為徒姪。十六年大師在長春修般若寺，由隆師徒上山採木料，曾在大森林中迷路，數日不得飲食，正飢渴時，念觀音菩薩救苦，忽一六十餘歲之老人持籃送飲食至，食畢指引一路，轉眼即不見。迨木料砍齊，趁冬天在冰上滑下山，編成木排，俟春冰雪融化，順水放下，至江邊裝火車運往市區。放木排時，忽遇土匪索款，毆以柳條，隆師體壯，為法忘軀，竟不言語。後用木棍打，無錢要命，痛極念觀音菩薩，匪忽放木棍云：「你不早念，早念我早就不打了，你去吧！」真是菩薩感應，回長春後尚有傷痕。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、贖回病癒<span>&nbsp; </span>鎮海李覲丹之子，為洋行買辦，得吐血病二年，時吐時止，即不吐時，痰中亦常帶血。忽被匪綁去，全家為念觀音求救，並請法藏寺僧助念。匪當索銀五十萬元，李家祇允五萬，匪首謂非五十萬不可，但每說五十萬時即頭痛，後竟以五萬元贖回。且自匪綁去後，非但不吐血，連吐痰亦不帶血，二年餘之痼疾，竟由被綁為念觀音而痊癒矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、安保一鄉<span>&nbsp; </span>陳允杰居士，字子英，皈依印光大師，法名智英，江蘇南通東社人。喜修廟造橋築路等善事，常持觀音聖號。民國十九年該鄉迭遭匪患，每化險為夷，幸未遭難。遂在本鎮普陀寺組織定課念佛同志會第六分會，每逢朔望，集會念佛及觀音，得保一鄉平安。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、指點脫難<span>&nbsp; </span>山東諸城王舜卿居士，茹素念佛，求生淨土。子熙敬充普慶學校教員，每放學皆張某送歸，見王念佛，問有何利益？王謂能避災劫，張信之。民國二十九年九月張被匪擄，同難者七人，三日不得食，張惟默念阿彌陀佛及觀音聖號，以求解脫。因國軍追剿，匪亦飢困，至費縣，令踰圍就食，一云不能，匪即斃之，仍迫令六人赴圍外洋溝口，先坐少憩。張忽覺背後有人指點，乃起沿牆根南行數十步，陡聞砲聲，同難五人，已血肉橫飛為砲彈轟斃矣。張即潛逃返里，向王道謝，此念佛靈感之不可思議者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一、獨免損傷<span>&nbsp; </span>郭振聲居士，在蘇州景德路開合發紙店。民國十九年至報國寺皈依印光大師，當蒙開示：「現處多難之世，當至誠念佛，並念觀音聖號，即可逢凶化吉，遇難成祥。」次年臘月去上海，適值一二八事變，不能回蘇。至二十一年春火車路斷，由輪船繞嘉興，往返蘇滬，常被盜匪搶劫。郭乘小火輪回籍，因怕搶而默念觀音聖號。盜匪忽來，船上中人，均被搶光，惟郭一人為大胖子，身穿皮袍，在眾人中，盜匪並不問他，毫無損傷，平安而回。可知念觀音菩薩，決蒙加被，不至或有意外之禍也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二、求救得脫<span>&nbsp; </span>王昌聲，住安徽宿縣順河集，營雜貨業。承友贈普門品，如獲至寶，朝夕虔誦不輟。常負善書，逢人勸化。詎土匪蜂起，燒殺搶劫，喪命傾家者不少。集有通匪之徒，約匪於民國廿一年九月廿日晚來集搶劫，並劫佛堂。匪到即先捉王，再挨戶搶劫，將盡遭毒手。正默求觀音垂救，忽有先一日至集東二里許之縣保衛團隊數百人，聞匪警即四面包圍，獲匪二十餘人，救出肉票兩名，王亦脫險，此念觀音之感應也明矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三、每求必應<span>&nbsp; </span>江蘇黃慧淳居士，在黃涇鎮開小店。民國二十六年十一月十九日妻方產一死孩，廿一日盜匪忽來，無法逃避，遂默念觀音菩薩，惟求匪勿上樓，免驚產婦，餘無所惜。匪遍尋店內四次，果無一上樓，得保無恙。而全鎮被匪搶劫，無一倖免。廿三日七時半突聞湖匪又來，市民逃走一空。黃率妻兒匆逃荒郊，銀貨均未攜帶，遂在荒地禮拜觀音菩薩，懇求慈祐，俾匪稍留餘銀，以維一家七口之生活，免遭凍餒。匪去回店視之，樓上樓下，洗劫一空，惟床舖底下之銀數十兩，果均存在，藉維一家生計，得免饑寒之苦，皆蒙菩薩感應之所賜也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a03></a>第三章<span>&nbsp; 
    </span>救災禍難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>古人云：「天有不測風雲，人有旦夕禍福。」又云：「莫為風波羨平地，人間到處是危機。」水火旱風等天災，雖科學進步，尚難作萬全之防護。交通工具，日益發達，乘馬坐轎者少，而車禍之多，幾每日常有，輕則殘廢，重則死亡。乘船於江湖河海，風波險阻，則有船禍與海難。乘飛機於空中，氣象變化，或機件故障，則有空難。或文言不檢而遭誣陷，或訪友不慎而受牽連，或屋倒被壓，或上樓跌傷，或安坐家中而被竊拐，此皆防不勝防，隨時可以發生意外之災禍，而禮念觀音菩薩，即可隨時蒙萬全之防護也。佛說：「人之災禍，皆前業所致，今世不種苦因，來世自無苦果。」惟大善可轉惡業，不待來世，所謂業由心造，亦由心轉，現作現受是也。普勸中外同胞，為防患未然，速發改惡遷善之大心，不造殺盜淫妄等惡業，隨力隨緣，廣行眾善，家設佛堂，恭敬供養，行住坐臥，常念阿彌陀佛及觀音菩薩，至誠懺悔，定蒙慈祐，業消障盡，禍滅福臻。若遇災禍降臨，請專念觀音聖號，決蒙救護，履險如夷，遇難成祥，無往而不平安也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>救水災與水難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、屋浮如船<span>&nbsp; </span>民國廿四年夏廣東韶州洪水為災，夜間水漲，波濤洶湧，平地村舍皆淹沒。馬壩有鄉戶雲姓者，一家十五人，其屋正當滔天洪水中。家有幼童方四歲，忽脫口念觀音菩薩，家人聞之，亦隨之疾聲大呼觀音菩薩救命，屋舍不覺浮水面，如船行洪流中，忽阻於大樹間，家人皆攀登樹上，屋即沉沒。水退後，全家詣南華寺敬香禮謝，向虛雲和尚親述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、落水不沉<span>&nbsp; </span>湖北丁翼夔，民國元年冬月廿九日在學生軍，奉命往黃岡新洲剿匪，夜半舟次鵝公頸，起見水光，誤為沙灘而躍下，自忖必死，因身負武裝，及槍彈四十七排，決沉水難出。忽聞呼救聲，已身在對岸泥中，距落水之彼岸十餘丈。由同學以舟渡回原舟更衣時，見背有青紫色掌印。次日至新洲，始聞匪首陳五霸，為黃州防軍所誘執，沉水溺斃，即廿九日上午也。人皆信其目障落水，確為鬼崇。臘月初返家，聞母言：「因汝在軍次，求觀音大士垂祐，冬月廿九夜夢行河堤上，見汝一人沿堤下趨，呼之，有老嫗應曰：『有我在此照應不妨也。』定蒙大士默祐耳。」丁大驚異，恐母耽心，於落水事秘不敢稟，不料大士已當示之矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、浮水獲救<span>&nbsp; </span>嚴靜安、江蘇人。民國三十二年八月祖父病死於鄉，擇於次年正月初出殯，適逢寒假，臘月廿六日隨父母乘車至鎮江。父信佛，沿途默念觀音聖號及大悲咒，心口未停。廿八日乘輪回河口，由旅館送客之某叟送至碼頭時，天尚黑暗，人多擁擠。離岸里許，方至船邊，時有兩輪，至三江營者泊於內，往河口者泊於外，父由兜售舖位者導入艙後，方欲告其子及妻小心，須再過一輪，方為所乘之船。嚴忽失足落水，飲水數口，幸未下沉，即四肢伸直，仰浮水面，兩足打水，兩手上舉，露於水上，由叟俯伏船邊，拉手而上，棉衣尚未盡濕，得慶更生。非蒙菩薩加被，斷無如此僥倖者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、救起送回<span>&nbsp; </span>玉枝居士，住臺中北屯區軍功寮。民國四十二年加入蓮社彌陀班，朝暮念佛及觀音聖號。四歲幼弟在附近魚池邊遊玩，不慎落水，池深丈餘，忽一女人跳入水中，抱放池邊，並送回家，女忽不見。其母見子全身濕透，如落湯雞，問明情形，為換衣後，帶往池邊，水尚未乾，遍詢各家，均不知救水之人。後買一日製念佛珠頭，內有觀音聖像一尊，全家爭看，弟一看時，即雀躍大叫：「前從池中抱我起來的就是她。」眾始大悟，深感慈恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按丁等因父母及姊常念聖號，皆落水獲救，凡有子女而慮從軍或外出危險者，請即供奉觀音，禮念聖號，決蒙護祐，永保平安也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>救火災與火難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、報應分明<span>&nbsp; </span>武岡一幻居士之胞兄正覺，民國十八年七月十五日請智空，心印等老和尚在家念經，是夜拜願時，聞火起出視，乃兄嫂黃嚴福之母家也。已焚及正堂，救火者因火焰猛烈，不敢前，一幻舉家為其猛念觀音菩薩，忽風轉火勢頓減，正堂後之樓房不撲自滅。西首數椽，火雖燃及，稍注水即熄，此非大士之感應乎？蓋正屋係劉黃兩姓共有，各佔東西，劉舍俱燼，黃屋獨存，因黃素忠厚，而劉反是，豈非善惡之報應分明耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、擊醒救火<span>&nbsp; </span>陳寶善居士，河北人，為津浦鐵路局職員。信佛甚篤，與友租居下關民宅，自居樓上，佛像供奉滿室，公暇禮誦彌勤。樓下二室，友與僕分居。一日夜半，僕擁衾燃燭讀戲考，夜深神疲，熟入睡鄉，燭盡棹燃，漸延帳蓆，將釀火災。忽一白髮老媼，冒失臨榻，一擊而醒，急起救火。火滅尋媼，室門緊閉，杳無人蹤，啟扉出尋，院門仍扃，亦寂無聲跡，乃悟為樓上主人供奉觀音大士顯聖救火。翌日買香燭登樓禮佛，主人詫詢發心之由，具述經過，相顧愕然！此民國廿一年事也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、風轉無恙<span>&nbsp; </span>董懷清居士，住浙江嘉興新勝鄉。有淮民張三、張六，攜眷傭工於新塍。民國廿二年四月在董宅之東蓋草屋兩間，遂家焉。閏五月廿四日午後不戒於火，火趁風勢，直撲相距丈餘之董宅，時與董宅工人均在田間工作，聞警奔回，火已燎原，不可嚮邇。況在炎天烈日之下，火勢熊熊，因無消防工具，束手無策。董不獲已，惟有虔誦觀音聖號，以求呵護。忽風向南吹，董宅得保無恙。非蒙菩薩感應，曷克臻此？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、縱火獲免<span>&nbsp; </span>民國廿二年十一月初一日晨九時，暹羅蓮華佛教社後民房，被匪縱火，事起倉卒，灌救無術，延燒三面民房千餘，只存南面民房未燒，而該社適在火區之中。當非念佛時，只存社友三、五人，見火勢之盛，非人力所能熄滅，遂撞鐘擂鼓，虔誦佛及觀音聖號，以求加被。果即蒙威神之力，使風勢轉向東北而去，該社遂得保全，咸謂精誠念佛之效也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、風轉火滅<span>&nbsp; </span>武進凌仲誠居士，與兄伯誠，皈依三寶，寓內供佛及觀音聖像，朝夕禮拜。民國廿三年八月某夜十時正在常州兩利襪廠辦公，兄正虔誠晚課，陡聞斜對門朱湧興銅舖失慎，火勢甚猛，濃煙烈火，隨東北風直撲位處西南襪廠之樓窗門面，勢甚危殆。仲與兄立率全體廠友焚香叩求觀音大士加被，歷二小時，火勢屢撲屢斂，卒乃微轉風向而滅，得慶安全。且自信定蒙救護，一切貨物均未搬動，故一毫無損。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、墜爐蒙救<span>&nbsp; </span>商述聖，瀋陽海城縣虎獐屯人。信佛懇切，每日念觀音菩薩普門品三遍，十餘年未曾間斷。民國十八年傭工撫順千金寨煉鐵廠，兩人抬鐵礦一筐，倒入大冶洪爐，忽失足墜入爐中，眾皆驚駭！商亦自駭必死，爐高數丈，在墜下時，覺有人用手托出，放平地上，睜眼一看，果躺在平地，並未墜入爐底，眾尤驚訝，監工日人亦甚驚奇！商起回家，衣已被火熾酥。此後虎獐屯人，都信奉觀音菩薩，感化之深，盛極一時，此普門品所謂「設入大火，火不能燒」之徵驗也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、人房獨安<span>&nbsp; </span>鎮海戴登兆居士，旅居上海法租界朱葆三路平安旅社二三五號房間，將及一年。民國三十年十一月十九日夜一時鄰居失火，各旅客驚起，救火車已到，皆謂即可救熄。詎起火之家為紙號及堆棧，多儲火油洋燭等易燃之物，致火勢爆發，不可收拾。旅社為第三家，相距甚近，頓時電燈熄滅，黑煙四射，秩序大亂。因係舊式房屋，無太平門及後門，大門為救火車阻塞，早已緊閉。旅客數百，多跳窗而逃，死傷甚多。戴心鎮定，隨念觀音聖號，向窗逃出，得攀水斗及電線，循至下層樓窗，尚離地丈餘，似有人引導而下，時已六十二歲，年老衰邁，竟毫髮無傷。大火延燒，地廣時長，北至愛多亞路，南至法大馬路，至十二月初仍有救火車灌救餘燼。旅社被焚客房一百五十餘間，惟二三五號一連十餘間均係木板，因戴之佛經念珠等不及取出，蒙菩薩保祐，獨安然無恙。佛經衣箱等亦絲毫無損，均讚歎念佛功德不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>救旱災與風災</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、求雨輒應<span>&nbsp; </span>雲陽郭母陶居士，常茹素念佛兼觀像，民國廿一年後，每念佛時，輒見觀音聖像了了分明。會歲旱，集村人同念觀音聖號，求雨輒應驗。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、禁屠得雨<span>&nbsp; </span>民國廿三年夏，南通東社鎮天久不雨，將成旱災。東鄉季國香居士等約善信數十人，於五月十六日起就極樂庵舉行觀音七以祈雨。西鄉復興寺釋滌凡亦集善信二三十人，於五月十九日起在普陀寺念觀音聖號，求降甘霖，由鎮長陳繼堯通告禁屠。廿一日復聯合祈禱，諸善信及閤鎮紳商，由普陀寺起執香繞市一週，虔誦聖號，四時後大雨如注，人心大慰。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、念即降霖<span>&nbsp; </span>江蘇常熟縣，民國三十一年夏，天久不雨，氣候酷熱，火傘張高，水流涸竭，禾苗枯槁，民心惶恐久旱成災。沙洲各鎮鄉公所，率領民眾虔誠齋戒，閤境斷屠，設壇懇求，越數日依然不雨。遂將當地各廟龍王猛將等神像，晒於日光中者又數日，仍烈日當空。東港淨光蓮社同人，不忍坐視，遂發心於六月廿七日起，恭念觀音普佛三日，第一日了無雨意，第二日涼風拂拂，溫度微低，夜降甘霖，不久即止，第三日上午忽風雷大作，大雨傾盆。七月初二夜又沛然下雨，枯萎重生，秋收有望，萬民歡呼，皆謂佛力不可思議也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、風雹均安<span>&nbsp; </span>余敬西居士，住江西樟樹鎮對河之鄉間。民國廿五年皈依靈巖山德森法師，吃素念佛。業中醫，凡遇疑難險症，常教人念佛及觀音聖號而即癒，故合家皆信佛念佛。三十九年農曆三月十七日下午忽狂風侵襲，塘坊村有千餘戶，房屋約二百棟，只剩十三棟，餘均破壞或吹走。蘆柴洲有屋十七棟，連木料磚瓦全被吹入隔村許遠湖中，拖船埠有一新神廟被吹倒，廟內避風雨者三十五人，全被壓死。河中船隻，多被吹翻。幾人合抱之樹，連根拔起。空中飛舞之冰雹，小如桂圓，大如升斗。人民之死傷，與房屋船樹之損失，不知其數，誠近世少有之巨災。而居士之鄉村，男女均在田中收打油菜子，其母八十七歲，亦在場幫忙，所有用具及油菜稿，都被狂風捲入塘中，人多傾跌。當此千鈞一髮之際，母即率眾大聲念觀音聖號，狂風即時轉向，冰雹毫未臨頭，均得安全回家。非蒙菩薩感應，決難倖免。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、風轉雨停<span>&nbsp; </span>民國六十三年十月九日臺北市因受貝絲颱風影響，忽風雨連綿，日以繼夜，依氣象預報：「十日為風雨天氣。」余回憶去年雙十節大雨，使參加慶祝者衣服盡濕，影響國慶活動。晚課後誠念觀音聖號千聲，跪代七億同胞虔誠懺悔，懇求颱風轉向，勿在臺灣登陸，以免人民受災，國力受損。並求次日停止風雨，上午舉行慶祝大會時，雲開見日，預兆國運昌隆。次晨三時半起床運動，尚風雨未停，五時早課畢，再懇大士垂祐，自七時起至晚十時止，風雨暫停，以便舉行各項國慶活動。果於七時起風雨漸停，颱風忽在海上滯留，臺省各地天氣好轉，整日清涼，全國軍民代表及海外歸國僑胞共二十五萬人，上午九時在總統府前廣場舉行慶祝大會，忽陽光普照，皆歡欣鼓舞，各項慶祝活動，愈見熱烈。夜深雖又風雨交加，而颱風果轉向偏西而去，遠離臺灣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、有求即轉<span>&nbsp; </span>民國六十三年十月廿二日中央日報訊：「黛拉颱風向西北方向移動，可能撲向本省，各地應防豪雨。」中央氣象局廿三日上午發佈海上颱風警報，余即虔念觀音聖號，懇求颱風轉向，或大風化小，小風化無，勿在臺灣及各地登陸，亦勿豪雨，以免造成災害。果即轉向北北東挺進，旋突轉西而去，且威力逐漸減弱，臺灣各地亦無大雨，廿四日晚解除海上颱風警報矣。近年每遇颱風，凡有所求，無不轉向而去，其應如響，茲舉一二，以例其餘也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>救車禍與馬禍</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、車覆無傷<span>&nbsp; </span>饒漢祥居士，字宓生，湖北武穴人。民國十二年在天津研求內典，初持大悲咒，一日即熟。十五年郭松齡在關內撤防，回軍遼瀋，聘林長民為總參議，饒為秘書長。郭旋覆亡，饒即逃避，默求觀音菩薩救護。對方槍彈如雨，林及隨從在前，中彈倒地，饒因文弱落後，反安然無恙。僱車逃奔營口，因失道與郭夫婦囚車相遇，郭大聲招呼，幸風大氣寒，監押軍官，均戴皮帽，耳全被遮，未聽清楚，以槍柄擊郭頭曰：「汝尚不安分而欲發言耶？」郭遂不敢開口，獲交臂而過，未被發覺。車行傍晚，不辨道路，忽陷深坑，若有物托其身軀，徐徐放下，車雖傾覆，人無傷損，得安返天津。後回籍壽終於家。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、夢撫腿癒<span>&nbsp; </span>徐性甫居士，現已在臺出家。前在上海被大卡車撞倒，摔在電桿上，兩腿都斷，住上海醫院治療數月，無法治好，後回沈家門家中靜養，終日不能動彈，痛苦非常。幸全家信佛，母與姊及妻子等拜佛許願，並教其一心默念觀音聖號，以消業障。忽夢菩薩示現女人，身穿黑服，教其伸出兩腳，為撫摩傷處。痛極而醒，一無所見，覺兩腿能動，故意伸直，毫無痛苦，方知腿已不藥而癒。喜出望外，感激淚零，因此終身吃素念佛，以報佛恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、讓坐獲安<span>&nbsp; </span>長沙衡鈺居士，遵母囑常念觀音聖號，故皆化險為夷。民國廿九年乘火車至衡陽，轉汽車往江西吉安，駛至竹塔市停車時，下車喝茶，上車時，原在右邊之坐位，被人佔坐，便將行李移至左邊坐下。甫駛過木橋，為避讓對面而來之小轎車，司機失手將車盤向右轉過多，轟然一聲，跌下離路面丈餘之水田，幸遇電桿阻住，車窗玻璃均已粉碎，佔坐之人，傷重致死，衡跌行李上，安然無恙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、臨危轉安<span>&nbsp; </span>蘇州靈巖山住持妙真和尚，勤修淨業，常念佛及觀音聖號不輟。民國三十二年五月十二日下午四時半，由蘇州乘公共汽車回木瀆，經外跨塘第四號橋，橋身北邊已損，車由南邊駛過，因無欄杆，左後輪忽陷橋外，車遂向南傾側，乘客十九人，全倒車左，有一頭被撞破。正危急萬分車將下傾入河之際，以車行甚速，倏忽已抵橋西平地。而車之機件輪盤輪軸等完全損壞，惟汽缸未損，雖盡全車乘客之力，不能推動。共赴橋南輪船埠改乘輪船，妙公告眾曰：「此次臨危轉安，誠為希有，待我回山，敬建觀音普佛一堂，以懺各人宿業，敬請簽名。」晚抵木瀆，翌晨王文魁等同上靈巖瞻禮，承妙公招待，談及車禍，妙公曰：「倘業障重者，雖處坦途，亦有不測之禍。若能懺悔宿業，持戒念佛，雖命該罹難，仰仗佛慈加被，亦得逢凶化吉？反之，日日造殺盜淫諸惡業者，雖命該福壽康寧，待惡貫滿盈，亦難逃天譴，蓋因果循環，無非自召，天固無所用心也。昨日之脫險，亦係各人平日存心善良，故得蒙佛與觀音冥祐耳。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、攜像獨安<span>&nbsp; </span>袁保坤，袁德常居士之弟也。宅心仁厚，陰行慈善。抗戰時寓重慶歌樂山，念佛及觀音菩薩益虔。卅二年十一月中攜佛像乘汽車進城配鏡框供奉，詎在大霧中與對面來車互撞，同車十餘人皆頭破血流，司機腿折，獨袁一人竟未覺震動，但以一手抱柱，並未傾跌，毫無損傷。所攜線香一盒，一枝未斷，惟電筒軋壞。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、傷臂漸癒<span>&nbsp; </span>鍾詹寬鳳居士，住臺中市復興路國際戲院對面。三男進禮，民國四十二年秋十五歲，站在門口，被一運貨大卡車，因閃避路中遊戲之三個小孩，突緊急向右，將其衝倒，而車軸鉤其衣服，拖過電桿二枝，仍未剎住，急喊：「我母信佛，觀音菩薩快來救我。」連叫三聲，車即停住，幸未輾死。惟左臂擦傷，血肉與砂石模糊不分，不易取完，住院四天，臂腫發黑，醫須將手鋸掉，免有性命之虞。商請剜去腐爛皮肉和砂石一盤，當在旁直念救苦救難觀世音菩薩。供西方三聖小像於病房，虔誠稱念，一連三次夢見觀音菩薩用楊枝淨水灑其痛手，立刻清涼，漸生肌長肉，恢復原狀。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、佩像得救<span>&nbsp; </span>臺灣劉胤龍，幼隨父母念佛及大悲咒、白衣咒、觀音經等，數十年來從未間斷。民國六十一年四月向觀世音月刊社索贈觀音聖像，常佩上衣右邊袋中。六月十日赴友湯餅宴後，由李某以機車載送回家，因酒醉車走之字形，將其摔下，人車均壓其身。但腦猶清醒，尚無痛苦，飄飄然如處雲霧中。聞路人云：「此人死定矣，滿身是血，快通知警察。」旋有人扶其坐起，覺左踝微痛，左肘被擦破皮，血和汗滴白衣上，分外醒目。忽又聞路人云：「此人死而復活。」實則未受重傷，而輕傷亦在左邊，顯蒙大士救護，從此信佛益篤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按諸佛菩薩小聖像，只宜供奉，萬不可佩帶身上，以免褻瀆，獲罪無量。雖乘車船飛機，或當衝鋒陷陣，或至危險之處，可恭敬佩帶，並默念觀音聖號，定蒙垂祐，履險如夷。但向任何人或神作揖跪拜時，應先取放淨處，以免彼此罪過無量。如大小便利，或至不潔淨處，亦應如此。印光大師曾切責普勸，望均注意為盼！<span
lang=EN-US>.</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、車毀人安<span>&nbsp; </span>民國三十八年一月偕內子鄭侶梅由北平脫險，經滬杭，轉湘鄂。三月十八日由武昌返家，因公路班車客少停開，改乘往崇陽接貨空車，天雨疾駛，至咸寧小嶺，忽滑墜懸崖下，余仍端坐車中默念觀音聖號未停，內子獨不見，急大聲疾呼，始尋聲於車下救出，衣服盡濕，傷痛毫無。據云：「車翻時傾出，似有人托放地上，車隨後翻身墜下，幸十輪支柱，否則成齏粉矣。」當地居民聞聲往救，僉云：「此地曾翻車數次，死傷甚多，惟此次車毀人安，非蒙佛祐能如是耶？」隨搭軍車返里，從此常念觀音聖號，愈顛沛流離，心愈誠而念愈勤也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、現身垂救<span>&nbsp; </span>三十八年夏任軍法局秘書，十一月廿七日匪又迫近重慶，奉命隨政府遷成都，擬攜眷乘船未遂，候車至廿九日仍未撥到，請示觀音菩薩可否明日起程，蒙示六十九籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>捨舟遵路總相宜<span>&nbsp; </span>慎勿嬉遊逐貴兒&nbsp; 
    今日樽前兄與弟&nbsp; 明朝仇敵又相隨</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>驚曰：「明日即陷敵矣，應速行。」請再派員督催，至下午始撥到卡車一輛，僅能載文卷及駐衛憲兵。幸局有車輛，先請修妥備用，徐局長全家及丁夫人乘轎車先行，余與孫處長拔吾攜眷同丁副主任敏之兄乘吉普車押後，因無司機，由局長內弟吳世佶兄挈眷駕駛。時已軍警撤完，秩序大亂，甫至牛角沱；遇難民攔車，稍一驚慌，車即傾覆，忽遇石欄，阻未墜江，亦未傷人。將棄車步行，隨手一翻，蒙示四十八籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>登山涉水正天寒<span>&nbsp; </span>兄弟姻親那得安&nbsp; 
    不遇虎頭人一喚&nbsp; 全家誰保汝重歡</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>疑曰：「局長內弟駕車不安，但虎頭人如何得遇耶？」忽一自稱盧司機者，即請行人相助，將車拖起，立予修復，駕送疾駛，經歌樂山時，山洞即將炸毀，稍遲片刻，無路可通。出青木關，始追及座車，甫至壁山，又聞匪警及內江車多渡緩，改駛西溫泉而脫險。繞道綿陽，至十二月五日安抵成都，盧即拒酬而去，甫送出門忽不見，始悟盧字為虎頭也。如非大士現身垂救，何來去莫測，相遇如斯之巧耶？重慶果於三十日陷匪，二籤皆奇驗。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、水到傷癒<span>&nbsp; </span>余初來臺，寓臺北市武昌街一段五十巷十一號。四十年三月二日晚偕內子鄭侶梅往南昌街十普寺聽道源老法師講圓覺經，步行至愛國西路，樹蔭燈暗，內子被車撞倒，幸未重傷，任車駛走。仍同往聽經畢，步行返寓，覺右手左足均甚腫痛，即在佛堂跪念大悲咒，為誠求觀音菩薩俯賜大悲水，遍查傷處，即痛止腫消而傷癒矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一、猛撞輕傷<span>&nbsp; </span>五十四年四月十日因事橫過臺北市延平北路二段，手持念珠，口念觀音聖號，忽一機車飛駛而來，退避不及，被猛撞飛奔於車水馬龍之中，遠達數丈，始克立定。幸未倒地傷腦，亦未再撞往來如鯽之車，惟右手背墳起如桃，左足脛腫起如盜，皮未破而骨未斷。騎車之臺灣青年，反車倒而自傷，當與握手而別。前為同鄉葛景榮君療傷，所購雲南白藥，尚餘兩瓶，承韓思敏兄惠贈兩瓶，調大悲水，內服外敷，數日即癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按余夫婦前同乘車，兩遭車禍，雖險無恙。而先後安步臺北市區，反被撞傷，殆多生業債，因緣會遇，幸蒙大士垂救，化重為輕，故均歡喜承受，以解怨而釋結也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二、光救無恙<span>&nbsp; </span>胡智純居士，壯年多病，民國十一年承褚居士約往普陀山禮觀音大士後，每晨念佛誦咒，病忽漸癒。十五年三朝普陀，皈依印光大師。再朝天童、天竺，三月十二日在返里途中遇雨，避於錦塘村，離家尚二十餘里，欲冒雨行，詎所乘之馬將其撞倒，後蹄正對其胸，忽白光一閃，將馬掀出門外，始獲無恙，顯蒙大士救護也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三、現樹垂救<span>&nbsp; </span>葉滋初居士，山西聞喜縣人。皈依印光大師，常念阿彌陀佛及觀音聖號。曾騎騾行於大嶺間，一邊高峰，一邊深澗，雪凍成冰，滑跌下澗，半崖忽有一大樹，恰落到樹之中間，得以無恙，否則粉身碎骨矣。此樹何由而有？乃觀音之所示現也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十四、掛樹得救<span>&nbsp; </span>江西鍾石磐居士，民國三十八年八月在贛南安遠行軍，夜黑人靜，山路崎嶇，行久疲極，便騎馬上，一心念觀音聖號。詎至一轉彎之地，忽馬失前蹄，人隨馬下，幸腿掛小樹，得未隨馬下墜。同伴照以手電，將其拉上，竟毫無傷損，身心鎮定，若無其事。再下找馬，始知是一山澗，懸崖陡壁，深不見底，馬已犧牲矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第五節<span>&nbsp; 
    </span>救船禍與海難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、船自靠巖<span>&nbsp; </span>常山徐蓮臣，清辛卯科舉人。光緒間謝餘杭教篆回里，由杭州雇船上駛，至嚴州七里灘，天晚細雨，風逆阻舟不能行，就岸打椿，繫舟而宿。夜深忽起颶風，椿被風波拔去，船飄中流，逐浪旋轉。皆驚醒，奈水深風大浪急，黑夜不辨方向，船將傾覆，竹篙舵艣，俱失所施，舟子大哭，徐急至心念南無救苦救難觀世音菩薩，並囑同舟共念，約二十分鐘，風浪如故，船忽不動。命舟子張燈探照，三面深巖，船靠其中甚穩安，風浪不能衝盪，驚魂甫定，坐候天明，視之，距停泊處已數里矣。風平浪靜，遂得平安上駛。該處惟此一巖可避風浪，實無第二法可以救生，但峭巖壁立，竟未觸及肇禍，非人力所能為也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、眾覆獨安<span>&nbsp; </span>習炳麟，江西萍鄉人，住湖北漢陽鄰德里七號。為人忠厚誠實，素無妄語。清光緒廿八年十一月廿六日由樟樹乘小船往南昌，渡鄱陽湖，暴風大作，同行十餘小船皆沈覆，習驚怖失色，惟竭誠念觀世音菩薩，忽浪平風歇，安抵南昌。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三。幸免觸礁<span>&nbsp; </span>鎮海戴登兆，清末偕友沃錫麟，由湖南常德往貴州鎮遠收賬，乘清政府運送雲南軍火之船，須過七十二大灘，灘之最險惡者二十餘處，水勢洶湧，礁若利忍，見者喪膽。凡船逆水而上，須背縴者數十人，拖向前進。午前過此，約拖一小時，船不能上，且人被船倒拖，紛紛卸肩，其中一人，竟沒水中，船則順流而下，倘一觸礁，不堪設想。全船之人，手足無措，幸戴於前一日聞舟人言：近有觀音洞之靈蹟，無論若何危險，如能虔求，必有感應。急一心遙求大士垂救，忽船行如飛，駛出灘外，至平安處緩緩泊定，得免於難。民國二十年漢口大水，戴乘船往旅館訪友，墮入水中，因念觀音而遇救，得告無恙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、獨免沈沒<span>&nbsp; </span>胡志純，民國十六年五月初八日下午乘船在邵伯湖心遇龍風，前後數船均沈沒，急虔念觀音聖號，船忽飄向湖邊蘆蒲中而倖免。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、穩達彼岸<span>&nbsp; </span>漢口永興紙行主人方永乾，民國廿二年臘月初乘船渡鄱陽湖，前船因風浪大而已覆，急念觀世音菩薩，忽風平浪靜，穩達彼岸。因此合家長齋念佛，以報佛恩。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、首被撈起<span>&nbsp; </span>嚴能位，雙目失明，信奉觀音大士，常持白衣神咒。民國三十四年春，乘新平輪由上海去寧波，方出吳淞口約一小時，突遇險沈沒，旅客與船員遭難者二千餘人，生還者不足十之二也。嚴宿下艙，各自逃命，無人顧及，任彼落水，隨波漂流，惟一心念觀音聖號，忽手觸一板，乃緊握而依附之。正危急待斃之時，救生船已聞警趕至，首被撈起，漸漸甦醒。見其為盲者，莫不驚異，蓋其平日信奉大士，故於危急之際，知念聖號，獲此感應。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、同獲再生<span>&nbsp; </span>山東刁永年，浙江紹興陳水芳，依航海為生。民國三十九年三月十九日深夜十一時，泰康航業公司所屬茂利達輪船載銅沙去日本，航行臺灣海峽，至基隆港外四十五里處，遇暴風失事沈沒，全船伙伴數十人，慘遭滅頂。惟刁陳二人向崇信觀音大士靈感，急念白衣神咒不息，忽在暴風狂濤中得憑浮木飄流三十一小時，在絕無生望中，突遇娜威國克利瑪輪駛至救起，誠感大士靈驗而獲再生，特印送白衣神咒靈感錄一千二百卷，以報佛恩，而起正信。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第六節<span>&nbsp; 
    </span>救空難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、機燬人安<span>&nbsp; </span>湖北方覺慧居士之夫人，專誠持大悲咒二十餘年，民國三十八年冬率子女由四川乘飛機撤退，忽在中途出事，方夫人及子女在驚慌中從空降落，僅受虛驚，並未受傷。而所帶衣箱等，均為飛機起火燒燬。來臺後，自謂仗持大悲咒能幸免災劫也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、機障安返<span>&nbsp; </span>民國三十八年六月余至廣州就任軍法局秘書，七月隨局遷重慶，偕內子鄭侶梅先乘中航班機，起飛甫半小時，右翼螺旋漿忽生故障，機斜欲墜，急朗念觀音聖號，應聲旋轉，安返廣州白雲機場，得免墜毀於粵桂邊區之萬山叢中而殉難。據檢查報告：「機件損傷甚大，即難修復。」次日換梭飛渝，平安到達。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、雲開安降<span>&nbsp; </span>三十九年二月二日偕內子由海南島乘軍機飛臺南午餐，繼飛臺北，忽天變雲迷，不能降落。沿海低飛，正油盡勢危，急朗念觀音聖號，突雲開機升，安降新竹。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第七節<span>&nbsp; 
    </span>救刑獄</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、神附得出<span>&nbsp; </span>凌淨因居士，湖南平江縣人，兄三皆信佛。民國十六年共黨方熾，農會大興，以文言不慎，致忤當道而被捕，生命堪虞！即於獄中結跏趺坐，默念觀世音菩薩，竟蒙加被，於第三夜，身如神附，破獄而出。復感電光燭照，得離險境。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、死刑獲釋<span>&nbsp; </span>湖南常德適西居士，業中醫，民國十六年因整理醫學而遭誣陷，被判死刑，惟虔念觀音聖號不息。迨執行令到之日黎明，菩薩於獄中現八尺金身相，光采晃耀。初見生畏，旋悟為菩薩救我，相遂隱。隨得親友營救而獲釋，即皈依三寶，持戒念佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、冤獄昭雪<span>&nbsp; </span>江蘇怵陽書吏李墀三，毛景周居士之內弟也。民國二十一年四月四日被人誣陷，由駐軍二十五路獨立旅團部拘禁，嚴刑逼供，死而復活，竟誣服，引頸待斃。毛憫之，勸速持觀音聖號，以求免難。且引北洋畫報居先生在南京監獄誦觀音經，腳鐐屢次脫落事，以堅其信向。李聞而諦信，晝夜默持不稍間。至第三日覆審時，由西關看守所乘黃包車，至東關團部約三里餘，偃臥車中，心無雜念，惟存聖號，行甫一里，腳鐐忽錚然作響而脫開。同提數人與押解士兵，俱愕然驚顧，詫為異事。冤獄亦由此昭雪，從此執淨業為常課矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、上訴雪冤<span>&nbsp; </span>房次襄，寧波人，經商杭州。一日至煙館訪友，時禁令森嚴，偵探密佈，致遭牽累，由法院指定醫生調驗，妄斷有輕微煙癮，交保候審。越數日傳訊未到，經追保拘捕，判刑六月，並科罰金兩百元。自念實無此癖，而受不白之冤，心殊不甘。在獄枯寂無聊，忽憶友贈普門品云：觀音菩薩能救苦厄，即請經至獄中，終日虔誦，藉解煩悶，而祈慈祐。一日正誦經時，忽覺身在圍牆內，惶恐萬分！突見金光閃鑠，門開婦入，端嚴無比，囑曰：「明日判決書到，汝即上訴，當能出罪。」言訖不見，猶如夢醒，問獄中人，適所見聞，得非夢乎？咸曰：「汝始終喃喃誦經，毫無間斷，何曾有夢？」隨將所見，為眾言之，均不贊成，以曾避不到案，恐上訴必敗，或且加重，遂猶豫不決。夜夢婦又至，曰：「囑汝上訴，何不依從，勿聽旁人言，免致誤事。」晨起細思，方悟為觀音菩薩現身指示，乃私計曰：「若今日判決書至，余決上訴。」果聞判決書到，即延律師上訴，而律師亦恐上訴不利，極力勸阻，毅然不為所動。按例上訴案件，非經旬日不開庭，詎三日即提審。房辯：「實不吸煙，上次檢查，確屬誤會，請再派員實地檢驗。」法官許之，果改判無罪而出獄，非蒙大士啟示，不敢上訴，冤終不白矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第八節<span>&nbsp; 
    </span>救傷害與竊拐</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、摔傷即安<span>&nbsp; </span>臺東某阿婆，七十歲，民國四十四年某晚在海山寺聽講佛法後回家，由樓上摔下，週身疼痛，不能行動，請弘法人員為之消災救苦。林法圓居士即與寺內當家師及慧霖居士同往其家，見其臥床呻吟，即跪佛前誠懇祈禱云：「此老信女昨聞法回家摔傷，因我等誠心來此勸人念佛，改惡行善，使離苦得樂。不幸出此意外之災，伏懇祐此老人，即復健康，而免被謗佛法無靈。」禱畢，念普門品及觀世音菩薩，並加持大悲水一杯交飲，教念觀音聖號，即痛止身安。次午已安然無恙，精神愉快，由其孫陪同來寺禮佛，並向眾道謝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、腿斷奇跡<span>&nbsp; </span>謝冰瑩居士，現在美國舊金山。民國六十一年八月卅一日晚在太平洋復旦輪上跌斷右腿，當無醫藥，惟念普門品、大悲咒及聖號，以減痛苦。詎至紐約醫院檢查，醫甚驚訝，腿斷骨碎已二十餘日，竟未發炎，亦未紅腫，此實觀音菩薩垂祐，獲此奇蹟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、貓犬皆癒<span>&nbsp; </span>余次子毛志仁，喜養小動物，曾數養狗，皆因病屢醫無效而死。民國六十一年養一花貓，次年忽病重不食，餵以大悲水而立癒。因貓殺生，六十三年三月改養一甫滿月之小黃狗，四月五日晚餐後，忽由樓上走廊失足摔至院內水泥地上，大叫一聲，即足伸頸直，臥不能動，僅存一息，生命垂危。急焚香跪求大悲水一杯，一面為念觀音聖號，一面攀開唇齒，灌水一滴，頭即能動，再灌一滴，前身坐起，甫灌三滴，並以水灑其全身及後足，即能行動。次晨能上山大小便，惟尚不食，求大悲水調奶粉餵之，即飲食活潑如常。在佛前為說三皈依後，喜素食。後又如前跌傷，亦飲水而即癒。五月一日晨忽受風寒而患赤痢甚重，十五日復連屙蟲甚多，皆不飲不食，飼以大悲水調奶粉而痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按菩薩等觀一切眾生，猶如一子，雖貓犬之微，皆有苦必救，並無人畜之分。希養牲畜者，家供觀音聖像，常念觀音聖號，以求人畜均安。如遇病傷，雖不會念大悲咒，即誠念聖號，求水和食料餵之，即可痊癒。因現無高明獸醫，徒花錢費力，仍難救治也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、現燈免竊<span>&nbsp; </span>南通西鄉曹智謨居士，茹素念佛，樂善弘法。民國廿五年正月於東社普陀寺舉行觀音七，參加者隨緣樂助，不足則自任之。十六日起，每日四五十人恭念觀音聖號，廿三日圓滿之晨，其家人來報：耕牛夜半被竊。近數日內，鄰右被盜者三家，賴自衛團冒雪追蹤，得擒盜匪三人。據供：「廿二日伺曹在東社念佛，家皆婦孺，擬入室行竊，及抵門外，見室內燈燭輝煌，疑其已返，不敢入室，在車篷中牽牛而逸。」實則曹仍留守，家人皆熄燈酣睡，當蒙觀音菩薩默祐，賴免竊盜無疑矣。其牛後亦緝獲送回。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a04></a>第四章<span>&nbsp; 
    </span>救疾病苦</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>古德詩云：「大患明明為有身，須知疾病不饒人。」又云：「病後方知身是苦，健時都為別人忙。」普勸中外同胞，速趁健時，常念「南無阿彌陀佛」及「南無觀世音菩薩」，未病預防，以免臨時抱佛腳也。蓋疾病多由殺生食肉之罪業所感，惟有歡喜忍受，不怨不尤，戒殺放生，吃素念佛，於念念中除八十億劫生死之罪；念觀音亦然，得無量福，滅無量罪，罪業消而病苦離矣。若病從口入，甘脆肥膿，腐腸之藥，食取營養，飽生眾疾。惟有吃素斷葷，可免慢性之中毒，少食多動，以防發胖而健身，身健則抵抗力強，而百病不生矣。若病由色傷，恣情縱欲，精竭髓枯，水乾火熾，百病叢生。惟有常念恭敬觀世音菩薩，便得離欲，淫欲離而病癒矣。若病從心起，多愁多病，連年大亂，災禍頻仍，恐怖驚惶，幾無寧日，致癌症遍天下，現尚無藥可醫，故患癌必死，惟有不憂不懼，誠念觀音聖號，即可不藥而癒。其他各病，雖醫藥進步，只能醫病，不能醫命，惟有誠念觀音聖號，更易速癒。且可消災延壽，起死回生。因阿彌陀佛為無上醫王，阿伽陀藥，萬病總治。觀音菩薩代佛垂慈，尋聲救苦，一稱聖號，即蒙救護，無論何病，霍然痊癒，靈感甚多，不勝選錄。茲略舉救癌症心臟等病例，以證有求必應，無病不癒。期能未病早作預防，已病速求救護，同念觀音聖號，共享福壽康寧，化苦海而成極樂，惟在吾人之一念虔誠耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>救癌症與癰疽（癰疽即今所謂癌也）</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、米癒鼻癌<span>&nbsp; </span>郭子淵患鼻癌，在上海鐳錠醫院診治無效，范寄東居士寄贈印光大師所加持之大悲米八粒，令照袋上說明服之。先將三粒用開水沖服，持咒飲三口，一杯可飲三次。一服計沖五次，分二日服。第二次沖服時，其中一粒沖開成花，五次後連米同服。至第三日沖服時，袋中祗有五粒，先將小者三粒為第二服，一如前法。擇其大無焦點者二粒，留為第三服，但至第五日沖服時，自袋中倒出，忽為三粒，惟一無焦點，且一沖開悉成花瓣，有如是因緣，歡喜無量，病即霍然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按弘化月刊廿一期印光大師復張朝覺居士書云：「光從前不持大悲咒，民國廿一年在報國寺關房，西華橋巷吳恆蓀之母病勢危急，其妻令人到報國寺求光咒大悲水一盃，光即念三遍，令持去，服之即回機，無危險相。其小兒九歲，生未兩月，遍身生小瘡，春更厲害，經年不斷，醫亦無效，求大悲水，服之即癒。因是每有人求，日日總念幾遍，後求者多，即用大器盛水。前年避難到靈巖，當家言：大悲水還須要持。光謂現無瓶可買，且無買瓶費，當以米代之。香灰則前在報國亦備，以遠道水不能寄，灰則一切無礙，若當地則不用灰。無錫秦效魯，三種病醫不好，以大悲水洗擦得好，遂皈依。」等語；此印公大悲米及大悲香灰之由來也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、水癒子宮癌<span>&nbsp; </span>周楊慧卿居士，江西瑞金人。民國三十年居貴州銅仁，發願學佛，六月十九日參加東嶽廟觀音會，皈依雲遊僧寬岸上人，教持觀音聖號及大悲咒，遵於午夜取銅江中流最清一線水，盛瓶虔誦，水忽發光。適鄰居徐健飛有惡犬，常咬人，試飲以水，遂馴良。銅位縣長章浩若夫人患白喉，情勢危殆，飲之即癒。因是信心益堅，課誦益勤，所患心臟胃腕諸病，夢人為診治，醒即霍然。銅仁師範校長章廷俊病篤，舌縮齒黑，人事不省，醫謂不治，為念大悲咒飲以水，另覓醫處方而遂廖。嗣後隨夫周邦道居士宦跡所經，求水者絡繹不絕，亦不復限於銅江中流，莫不奇效。如在臺灣，王廣來之妻難產，邱潘秀春之子骨鯁，黃國權之重症，張興中之臂痺，孫胡氏之面瘡，張李氏之胃疾，阮吳氏之子宮癌，馮德榮之胃潰瘍，周海潮之病後口瘖，何、袁，陳等之肺病，皆飲之而癒。危敬達彈入肋骨，無法取出，飲後化為烏有。曾昭瑄之病痺，匍匐已久，飲後復能行走。類此之事，不可勝紀，其念觀音及咒水之靈驗有如此者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、咒癒乳癌<span>&nbsp; </span>陳饒秋花，住臺北市金山街二六巷四弄五號。三十五歲時患乳癌及子宮炎，虔誦白衣神咒七日後，忽夜夢白衣觀音大士降臨云：「秋香！你生癌症，我可救你，今晨五時即施手術，可放心！」至五時果口吐黑沫，一連三朝即痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、念癒肝癌<span>&nbsp; </span>李水錦居士，住臺中市南京路卅一號，為臺中蓮社金剛班班長，全家佛化。並度其母家信佛，母住沙鹿鎮明秀村山上，民國四十九年六月十日受菩薩戒。五十三年春八十歲，右乳下忽生一碗大硬塊，據醫診斷為肝癌，已病入膏肓，藥既罔效，開刀更不可能。臥床半載，每日早晚必起拜佛，雖在病中，口不離佛及觀音聖號。至八月初病勢沈重，身不能動，口不能言，正夜深危急時，忽自言：「多謝阿彌陀佛觀世音菩薩慈悲，明晚十時來為割去右乳下這塊肉，真太慈悲了。」以為臨終胡言，但至天明，囑兒孫備香花果品，在房中設香案，接待佛菩薩來醫治。果至十時，乳下硬塊突然裂開，流出黑血塊甚冬，每日洗以茶汁，漸已不藥而癒。從此佛珠不離手，逢人便勸念佛。至八四高齡，仍常往來於臺中明秀之間，健康逾常人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、水癒鼻癌<span>&nbsp; </span>鄒母林傳清居士，現住臺北縣永和市。篤信佛教，皈依道安老法師，每日虔誠禮佛，感召全家皈依，參與印經建寺等功德。民國六十三年三月夫因鼻炎住榮民總醫院，經三週之診斷及會診，認為所照愛克斯光片中三黑點係癌細胞，定於四月初八日動手術。先依勸每日念觀音聖號，初七日又飲其朝拜承天寺所求大悲水。手術歷一小時完成，但醫言癌細胞存在與否？尚不樂觀。回病房後血流不止，約在一千西西以上，且呈黑色，數注止血針無效，至晚八時休克，再送手術室，全家焦急，共念觀音聖號。子繼舜忽見西方三聖駕臨，金光一片，阿彌陀佛先云：「汝父沒關係。」觀音大士持楊枝灑以甘露，亦云「沒關係」，說畢即隱。睹此妙境，信心大增，果一小時安然推出，不藥而癒。從此每日早晚誠念觀音聖號，並於六月十九日正式皈依。數月後經再檢查，癌細胞已全消滅，醫生大惑不解。經家人探討，咸信所飲大悲水，驅除癌細胞所造成之壞血，故成黑色。三聖所示「沒關係」，係指病重無妨，即可痊癒也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、專念癒疸<span>&nbsp; </span>浙江山陰朱慶瀾居士，清光緒卅二年卅四歲，忽患疽，已買車票，決赴北平診治，聞印光大師誡諭，毅然退票不行，專念觀音聖號，遂獲痊癒，享壽七旬。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、夢治肚癰<span>&nbsp; </span>邵熙和，雲南騰衝人。其母皈依三寶，奉觀音大士甚虔。邵九歲時，患肚癰兼咳嗽，百藥罔效。後夢大士金相立榻前，持筆向其患處勾畫，醒即癰潰痛減。喜以告母，母曰：「為汝病禱大士久矣，此大士祐汝也。」病旋癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、水癒肚癰<span>&nbsp; </span>周宏基，江蘇南通人。民國廿二年七月底患肚癰甚劇，而以八月初八、初九兩日為尤重，昏沈無所知。其友崔澍萍居士聞即往視，初十日晨虔誦大悲咒，求水送飲，頓時腸鳴氣通，沈痀若失，數日即康復。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>救心臟病與肝病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、夢聖病癒<span>&nbsp; </span>谷夫人伊魯茜，英國人。幼隨父居香港，信天主教，學中國語言，讀中國書，酷愛中國，嫁中國空軍軍官谷某，隨居臺北市。患心臟病多年，經中西醫治罔效。民國四十八年經友介請大慈佛社馬紹謙居士診斷為心臟擴大症，治以氣功，病漸減輕，胸膈舒服，心跳減少。告以「汝病與宿業有關，若能信佛，定會痊癒」。遂拜馬為師，傳授六字大明咒及靜坐法。當晚回家，甚悔背叛天主教而信佛，輾轉不能入睡，矇矓中被人請入佛殿，見二穿黑袍尼師，教其念經，伊云：「我是天主教徒，不會念經。」二尼齊云：「汝自隨念可也。」即教其手敲木魚，隨同口念，念久忽醒，仍口念未停。晨往問馬，方知為大悲咒，首尾猶會念，惟中間稍有遺忘。當取大悲咒一本，交其隨念，甫一遍即能背誦。後介其皈依甘珠爾瓦、及道源、南亭諸大師。並先後夢其義母教念白衣大士神咒，囑每日功課中加念廿一遍。及夢白衣大士在海邊，聞大船沈下時呼救之聲，忽現白光，以手一招，船即浮起，全船之人歡呼：「菩薩來救矣。」伊問是誰？答「我是觀音」。自夢見聖容後，即病癒體健。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、癒分頓漸<span>&nbsp; </span>陳慧符居士，安徽安慶人，幼信佛法，現闔家信佛，居臺中市新興路貿易三村二五六巷十一號。二十餘年前患心臟脹痛病，不能彎腰起坐，經中西醫治無效，只有求佛保祐。因識字不多，每日早晚課，焚香禮佛，惟念南無觀世音菩薩，不計數多少。近兩年來，不但能起行走，心臟亦不覺脹痛，居然痊癒。夫陳世詠，是一職業軍人，現在臺灣豐原某軍事機關任士官。忽得一不治之症，住院半年多，醫藥無效，最後昏迷兩日兩夜，恍惚見一白髮老人云：「汝病非藥能醫。」當以遇仙，跪前求救，老人指門外云：「只有龍涎可醫，外面就有，快拿碗來接。」向外一看，空中果有一龍，口涎下垂，急尋房內無碗，在門後拾一破碗，以手擦淨，忙出接取龍涎，迅即滴滿，一口喝完，老人與龍卻均不見。醒覺全身爽快，即能坐起，扶杖行走，往病房門後一看，果有一破碗，口中尚有龍涎如熱米湯之鮮味，眾甚奇怪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按陳夫婦先後患病，均醫藥無效者，業障病也。一念觀音聖號廿餘年，始不藥而漸癒，乃顯感冥應也。一見觀音現身，令接龍涎，喝完頓癒者，乃冥感顯應也。而頓漸不同者，業障輕重各異也。凡求無速應者，切勿懷疑，當堅定信心，繼續竭誠禮念，必有感應之時也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、肝病頓癒<span>&nbsp; </span>孫聖智居士，自幼信佛，常念觀音菩薩。廿五歲患肝胃病，劇時勺水不能飲，如是十載，中西醫藥均無效。聞蕩口鎮西大悲庵，清初為一竹園，夜間放光，農人鋤地，發現大士像一尊，感應甚靈，善信為建庵於此，凡疾病叩禱即癒。急詣庵焚香禮拜，至誠發願云：「大士醫王，乞賜良方，病得痊癒，來庵出家。」夜夢一首蒙汗巾如鄉婦狀者來坐床沿云：「小姐！汝病不妨，我為汝醫。」以兩手按摩其左肩，拈出一白丸如菩提珠，次及右肩與頷下如前，共得三丸，倒瓶中清水一小杯，令吞服，可即癒。服之甘美芬芳，頓覺胸懷通暢，遍體舒適，即起致謝！比醒，知蒙大士慈悲救苦，沈痀頓癒。遂皈依諦閑法師，受戒於寶華山，任大悲庵當家十餘年，持戒嚴淨，一心念佛。民國三十年夏退居庵中，精進淨業。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、肝病若失<span>&nbsp; </span>諸廣成居士，民國廿三年五十五歲，患肝病甚劇，晝夜不停。醫囑易地療養，至牯嶺，適太虛法師在大林寺講金剛經，日依講座，並念大悲咒，病忽若失。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、夢治病癒<span>&nbsp; </span>蔣契覺居士，素患肝疾，身體衰殘，朝夕憂慮。民國卅一年秋肝疾大作，呻吟床蓐，痛苦難堪。急忍痛專念觀音聖號，痛愈甚而念愈切。至九月廿三夜忽夢在光明室中，有三人奪門入，一老者衣古裝青衣，貌極慈悲，跟隨者二，如鄉下人。心知為大士，遂高聲念南無大悲觀世音菩薩，禮拜不已。意念幸見大士，如蒙垂祐，病當即癒。乃進前叩曰：「弟子患肝疾，敬祈治療。」果蒙撫診曰：「實有疾。」即取利忍在左右太陽穴各一剔，由髮際至眉端約寸許，紫血盈地，覺微痛，頃即心神安和，三人皆失所在。室中光如電，照見窗外奇花異草，甚為美麗。正慶快間，遂醒，肝疾若失，苦痛全無，體漸康復。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>救腦溢血與高血壓</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、健康勝昔<span>&nbsp; </span>黎炯珠居士，籍隸雲南，生長漢口，現住臺北市北投公館路一四七號。民國四十三年一月廿二日突患腦溢血症，半身不遂，幸頭腦清楚，口尚能言，即住臺大醫院，認為病勢嚴重。正危殆中，承夫丁敏之居士勸曰：「病勢如何演變，可置諸度外，一切信任醫生，聽其診治，汝一心念佛可也。」並以佛書多種，囑興至瀏覽，使精神有所寄託。感夫心誠意善，不忍拂逆，點首稱是，而內心固疑信參半也。旋照愛克司光，尚未能斷定腦內出血已否停止，須抽骨髓檢驗，良久未見髓液流出，醫與護士均甚緊張。正當危急關頭，陡念及觀音菩薩大慈大悲，尋聲救苦，不禁大聲朗念南無觀世音菩薩，髓竟隨聲而出，醫與護士均面轉喜色，如釋重負。從此對佛教深信不疑，每日在病榻上念阿彌陀佛暨觀音聖號，或出聲，或默念，專心一意，未嘗或間。如是月餘，病漸好轉，原已不能動彈之手腿，漸能活動，逾三月竟行動自如矣。眾醫咸認不可思議，歎為奇蹟。回家後每日持誦阿彌陀經、普門品、大悲咒等，並虔服大悲水，約經半載，健康勝昔。遂皈依道安法師，與夫同修淨業，並請夫楷書金剛經，影印廣送，以報佛恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、醒忽全癒<span>&nbsp; </span>鄭王毅君居士，長齋念佛，並常念觀音菩薩。民國四十九年九月忽腦溢血，不省人事，急送臺北市中心診所，請所有名醫會診，須開腦檢查，夫鄭寶華為高雄港口司令，不敢冒險簽字，親友為誦金剛經，家人為念觀音聖號，並備後事。昏迷一週，斷氣兩次，至第八日下午忽清醒，如睡一覺，百病全無，次日即下床，行動如常，醫均驚駭，連呼奇蹟。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、病又無恙<span>&nbsp; </span>鄭王毅君居士五十年四月血壓又高，獨居臺北縣碧潭靜養，廿一日下午又病發無人在旁，急念觀音菩薩，漸覺清醒，而聲小無力呼人，詎料遠鄰廚司聽到，即以電話通知其臺北家中，請醫來檢查，血壓高達兩百三十度，送陸軍總醫院休養一月後，又安然無恙而出院。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、摩頂即癒<span>&nbsp; </span>蘇清吉，住臺灣省屏東縣鹽埔鄉振興村中正路六十三號之一。民國五十三年三十二歲，突患病，經省立屏東醫院診斷：係患高血壓，兼四季性氣管炎氣喘症，並無根治特效藥，所謂絕症是也。醫治五年餘，錢已花空，病更加重，每次病發，痛苦不堪，自思此生再無治癒之望。五十九年元月忽思觀音菩薩能救諸苦，即一心專念聖號，哀求垂救。至二月某夜夢見觀音菩薩身放金光，手為摩頂。晨起，體甚輕快，氣喘消除，高血壓症，亦均痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>救糖尿病兼高血壓</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、起死回生<span>&nbsp; </span>魏明堂老居士之妻王璧如居士，為臺北市圓山臨濟寺念佛會蓮友，患糖尿病十餘年，時癒時發。民國五十五年三月廿八夜突惡化，手足冰冷，面色發青，氣喘汗流不止。急請醫治，量血壓高達二百餘度，低亦一百廿餘度，以病危不肯打針，囑往取藥。急求觀音菩薩拯救，藥甫取到，未服而病已癒。六十年底糖尿病又發，腳趾先痛月餘，醫治無效。次年三月廿七日驗血糖，高達三九六度，晚間更高，人事不知，由床跌下，大便滿身。次日送空軍醫院，經內科治療一週，四月二日晚為求菩薩庇祐，次日外科主任始注意腳趾發黑，已蔓延腳底，血糖四百餘，熱度三十九，不省人事，大小便直出亦不知，十分嚴重，須即開刀，延恐惡化，黑蟲由腿至心必死。四日晨鋸腳半片，雖暫好轉，過五日腳又臭爛。十一日再開刀，骨科周主任云：「有兩種毒蟲往上走，再鋸幾次，亦無法救治，此種病從無治癒之望，可備後事。」雖仍好轉，十六日腿中又黑一塊，臭味難當。十八日晨黑塊又大，醫須下午再鋸，女以既鋸不止，何必增其痛苦？夫須再盡人事，惟求觀音靈感，信必垂救。經第三次開刀後，為防再發，道友分請土城廣欽法師及觀音山求大悲水各一杯，魏亦自跪佛前念大悲咒，求水一碗，配合常服。魏叔道慈忽抄來單方：「金銀花、元參各三兩，當歸二兩，甘草一兩，用水四碗，煎服一碗。」此症中醫名脫骨疽，每晚九時半及次晨六時各服一次，與西藥不同時服。另一創口調敷方：「頂大甘草研粉，用好麻油日夜調敷，不能中斷。」因散西藥粉而未用。幸黑毒停未再發，各病狀均有好轉，但碗大創口，如何能收？醫云：「或一年半載，難以斷定。」廿三晚跪求觀音菩薩挽救，忽由觀世音月刊報導後，函介李化成居士用掌心向創口距離半寸，誦咒十五分鐘，贈特效藥一劑，囑服下，明日起創口不痛，開始收口。次日換藥，洗剪腐肉，果無痛苦。甫半月已好三分之一，醫以非藥之功，天也。兩月半，創口及病痊癒，八月四日出院，起死回生，皆蒙觀音菩薩之所賜也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、痼疾皆癒<span>&nbsp; </span>余以身體虛弱，飽經憂患，而又勉任艱鉅，心勞身逸，致體重日增，未老先衰，百病業生。幸五十四年十月一日得早除役免職，無責身輕，經榮民總醫院檢查，患糖尿病兼高血壓症，且動脈硬化，影響心臟擴大，須長期休養，無藥根治。即退隱郊區，息交絕遊，嚴持淨戒，長素念佛，及念觀音聖號。忽得養生之道：「少吃飯，多運動，少說話，多念佛，少貪瞋，多喜捨。有此三少，無病無惱；有此三多，離苦得樂。」行之有琚A果見奇效，體重日減，精神愉快，起居恬適，日益強健，凡前醫藥罔效之痼疾，皆不藥而痊癒矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第五節<span>&nbsp; 
    </span>救腦膜炎與頭痛</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、持名即癒<span>&nbsp; </span>陸潤之居士，素信佛菩薩之感應。民國三十三年三月當地發現腦膜炎症，朝發夕死，不及醫治。陸女正因甫十二歲，忽於十八日上午十一時起微覺頭痛寒冷而就寢，至下午二時頻作嘔吐，項背強痛，神識不清。請名醫刁謙伯診斷為腦膜炎，姑勉處方，並給秘製腦膜炎藥粉一包，分三次隨服隨嘔。繼服湯藥，亦甫入喉即嘔出，神識益昏，兩目直視，危險萬分，眾謂難救。時已深夜，即焚香念觀音聖號，約一小時後，忽神識稍清，亦喃喃隨念，服湯藥亦不嘔矣。少頃出微汗，神識益清。再念大悲咒廿一遍，覺腹饑想喫飯。次日上午十時即自動穿衣外出，病已痊癒。時僅半日，感應之速有如此也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、見像得救<span>&nbsp; </span>臺中寬金居士，在臺中廣元麵粉廠做工。民國五十四年某日忽接留居梧棲之長子函告：「十歲小孫患腦膜炎已十天，醫藥無效，現在昏迷中，請速回。」即請西方三聖及彌陀經，帶木魚引磬趕回，時已黃昏，見孫危急，醫師診斷云：「高燒四十度，手足抽筋，生命難救，至多能延至明晨。」即懸三聖像，燃香點燭，先念彌陀經一卷，繼念佛及觀音聖號，與兒媳三人輪流稱念。並念大悲咒，求水灌入，口鼻乾燥，立獲滋潤。念至半夜，媳於閉目念佛時，即見三尊佛菩薩高大莊嚴，開眼不見，合眼再見，問婆婆見否？答：「孫可得救矣，因汝誠心念佛，哀求心切，故獲感應道交。現已不再抽筋，應續念！」念至黎明，出汗退燒，眼已能轉，四肢亦動，忽呼阿媽，均喜極而泣。旋即痊癒，精神正常，五官端正。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、近死速癒<span>&nbsp; </span>臺中李博友之女，民國六十一年十月中旬甫四歲，突患腦性麻痺，口不能言，耳不能聽，眼不能視，四肢僵硬而發抖，瞳孔放大而呆滯，惟心臟跳動，尚能呼吸，幾近死亡邊緣，醫治無效，日益嚴重。十一月一日至彰化基督教醫院求診，經會診及檢查結果為不明性腦炎，此種病歷，臺灣罕見，實無把握能治，住院三週，仍無起色，承友勸在女前低聲念南無阿彌陀佛及觀音菩薩，為愛女心切，連念三日，突現奇蹟，由昏迷而漸甦醒，神智漸清，手足能動，即合十作拜佛狀，驚問始云：見佛及白衣女子臨床前，諒係觀音菩薩，病遂速癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、頭痛即止<span>&nbsp; </span>內子鄭侶梅，民國五十六年十月十日病癒出院，方調養間，忽又頭痛，經榮民總醫院神經科檢查，為頸項新生一骨，壓迫神經，須即割除，或長期療養，方可痊癒。此殆業障糾纏，眾病甫瘳，一病又發，即於佛前發願念觀音聖號百萬，求病速痊，甫念三日，即痛止病除。念畢再持往生咒三十萬遍，以拔一切業障之根本，從此百病全消，身體健康。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第六節<span>&nbsp; 
    </span>救肺病與吐血</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、專念漸癒<span>&nbsp; </span>南京真慚愧僧，髫齡出家，未遇良師，不知修行，惟應赴經懺，晝夜不休，因體弱致成肺癆。時民國二十年廿六歲，醫誤投藥，病益加重，神識迷悶，身困力倦，往興化友處調養。經醫診斷，非藥石可救，不勝慚惶，因思觀音菩薩尋聲救苦，隨念聖號約數十分鐘即睡去。次晨請友掃淨大悲樓，移住樓上，專持觀音聖號，死活存亡，皆所不計，食不下樓，寢不歸房，經三晝夜，忽身奇癢，坐臥不安，一小時後，氣喘稍平，咳嗽輕鬆，行動輕便，由此日輕一日而漸癒。遂焚香發願，誓不再作經懺生涯，必住叢林，專心辦道，以報佛恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、弘法蒙祐<span>&nbsp; </span>臺東洪林盞，患肺病咳嗽多年，經醫院檢查，左肺已現三洞，面黃肌瘦，當時尚無特效藥，針治無效。民國四十三年新春往臺中求醫，承永豐百貨行黃火朝居士之妻阮麵留住，教其念佛及觀音，並求大悲水交飲，每日在黃家至心念佛，晚往蓮社聽講，當夜即未咳嗽，一連五日，略知佛法大意，精神有所寄託，身體便多爽快。遂請阮及林法圓居士同往臺東弘法，後蒙佛菩薩垂祐，甫一年病已消滅，體重增十餘斤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、示夢轉院<span>&nbsp; </span>劉謝桂英居士，皈依南亭法師，為臺北市臨濟寺念佛會蓮友。夫劉志遠，民國五十一年患肺病，住臺北市馬偕醫院透視肺有大洞，醫治十餘日而益重，身稍轉動，口即血湧，已近死亡邊緣。謝於半夜跪醫院草地向西禱告云：「前在陸軍醫院念大士聖號而聞檀香，夫眼即癒，現竟久未聞香，想轉榮民醫院，敬乞觀音菩薩指示！」睡後即蒙示夢，次日出院，扶夫乘小汽車，持大悲咒一遍，即倒水一小杯交飲，自中山北路至石牌榮民總醫院，共持咒七遍，令飲水七次，任顛簸轉動，竟未吐血。入院後病漸減輕，約一月病癒回家，迄未再發。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、誠信肺癒<span>&nbsp; </span>駐鳳山少校軍官丁振祥居士，患肺結核，咯血甚劇，經醫診斷嚴重，當時尚無特效樂，束手無策。在絕望中皈依佛教，並發誓願：「如病不見起色，就是信心不誠。」遂終日一心專念觀音聖號，未出半月，竟霍然痊癒。再照愛克斯光，痕跡毫無。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、血湧即癒<span>&nbsp; </span>湯鈞度居士，皈依三寶，信願念佛，屢入窮鄉，或遭厄難疾病，無不速獲亨通與安樂。民國三十年二月初四日父忽咯血升餘，血如泉湧，無法制止。即往益壽庵，虔向佛與觀音菩薩前代父懺悔夙業，並祝願曰：「我父世壽若盡，求佛接引直往淨土，若世壽未終，求佛冥祐早遂輕安。」並求澄真法師代持大悲水，請父服後靜臥，晚餐即進稀粥。次日吐血漸減，且非鮮紅新血，似係內積之淤血。湯母欲令婢往庵再取，父曰：「所服法水，一滴已足起死回生，何必多為？」第三日吐甚輕微，精神亦進，第四日即癒，頓復原狀。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、含米頓癒<span>&nbsp; </span>徐志一居士，皈依印光大師，供奉觀音菩薩，虔稱聖號。衣履之餘，或助供燈油，或助印大士頌文，以報慈恩！民國卅一年夏猝患失血，幸蒙大士垂祐而立癒。五月十八日早餐甫畢，突湧濃痰，不知是血而嚥之，已而復來，且喉癢咳嗽，心知有異，吐掌中觀之，乃滿口紅也。因自念：「是此業報發現，父母知之必大恐，幸有印公恩師所持大悲米，食之必癒。」仍舐而嚥之，遂取大悲米九粒，虔念觀音聖號而置口中，所患頓癒，不再咳嗽咯血矣。此後每晨加念大悲聖號一千聲，盡形壽不敢一日廢也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、誦咒即癒<span>&nbsp; </span>張元生，湖北黃岡縣人。廿一歲吐血甚劇，漢口黃陂正街義昇和象牙號何幼庭，教其虔誦觀世音菩薩白衣咒，未滿七日，病即痊癒，終身未發。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、飲水隨癒<span>&nbsp; </span>邵通夫居士之妻覺蓮，民國卅四年五十六歲，體已衰弱，三月廿四日感受風寒，咳嗽不止，痰中帶血，晝夜不停，胃火上沖，飲食不進。正當抗戰後期，生活高漲，藥費難籌，邵甚焦慮！因思觀音菩薩救苦救難，即於四月十日起，每晨課後誠禮大士，跪誦大悲咒廿一遍，求大悲水交飲，當夜咳即減輕，至十二夜一聲不咳，安然熟睡，不藥而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第七節<span>&nbsp; 
    </span>救瘟疫</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、冬瘟皆癒<span>&nbsp; </span>永嘉張中居士之妻陳氏，長女煥婺，民國廿一年十二月下旬同患冬瘟甚危，即向佛前敬誦阿彌陀經、大悲咒、及觀音聖號，越數日兩病皆痊。嗣後子修智、修禮、修義等頻遇病險，皆以虔誦經咒及念聖號而獲痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、時瘟頓癒<span>&nbsp; </span>廖心明居士之父，民國廿三年四月因操勞過度，內熱大作，又兼時瘟，頭面全腫，不飲食者九日矣。群醫束手，危險萬分，乃合家虔念觀音聖號。廖與妻瑞明、及弟印明，同跪佛前，敬燃臂香，供水於案，精誠觀想菩薩將瓶中甘露傾入杯中，以水侍父飲下，甫一小時半，即遍身大汗，而念愈虔，汗又作，沈痀頓失而漸康復。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、時疫立癒<span>&nbsp; </span>韓立本居士，名達本，民國廿六年七月染時疫甚重，七日少進飲食，惟默念準提咒，以求病癒。忽午後睡去，夢人引至大佛殿，清淨莊嚴，佛像最高，有曆弘大師授以法水，飲之即醒，頓覺身心爽快，重病立癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、瘟疫均癒<span>&nbsp; </span>余藕生居士，江西清江縣人，業中醫。每日早課念佛後，即念觀音聖號，途次亦默念不輟。民國廿七年五月間，樟樹對河上八里之荷湖館村，瘟疫流行，傳染甚速，男女老幼，無一或免。親友來問候者，皆帶病而去。黃和卿前往醫病，即染疫而亡。後無人敢來問候或視疾，行人亦繞道而過，以該村為赴萍湘孔道也。表兄張仙才家被傳染，全家病危，余往診治，為求大悲水，令早晚服，陸續痊癒。自五月至九月每日前往治病，多至七八十人、或四五十人不等，人皆為余危，而余獨未傳染，因每去虔念聖號，故泰然頻往，有恃無恐也。經診治數百人，無一夭亡，因開方令服藥，並令念聖號及服大悲水，故有如此之效驗也。其中多服藥無效，病在不治，專服大悲水而癒者：如張燦貴患疫最重，服藥最多，日甚一日，殊無效而瀕死，為持大悲咒百八遍，求水令服，其妻女亦虔誠禮念，數日即癒。張廷方、及敖金生之媳、藍鳳輝之女等，皆危險萬狀，紛求大悲水令服，均不藥而癒。前不信而誹謗者，皆深信矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、昏迷即醒<span>&nbsp; </span>葉鳳珍居士，湖北黃岡縣人，世代奉佛，現住臺中市合作新村自強路廿四巷廿號。民國廿七年偕夫王覺生隨政府遷重慶，寄居歌樂山馬有岩家。時值夏季，發生瘟疫，其症狀先似瘧疾，次患痢疾，後轉傷寒，死亡極快。馬家一子，及寄居之張工程師，均染疫死。惟葉染疫三月餘，至最後半月不進飲食，昏迷不醒，一息奄奄，料其必死，已備衣衾棺槨，詎料昏迷中，見觀音菩薩率兩童將其扶起，燒黃紙搓灰為丸云：「汝食後病即癒。」以髒不敢食，一童將其下顎捏開，一童將丸投口中，即吞下而驚醒。神志清爽，頓覺病好，饑而思食，對王細述，王尚不信，勉煮稀飯，食後病果漸癒。大陸陷匪前隨夫來臺，五十二年於臺中慈明寺受菩薩戒，長齋念佛，並念觀音聖號，年近古稀，仍很強健，王於五十三年逝世，享壽八十。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、鼠疫痊癒<span>&nbsp; </span>福州陳煌琳居士之長子陳德濬，民國卅二年夏在福清縣食糖專賣業務所服務，適鼠疫流行，忽發高燒，偕往衛生院診察，已染鼠疫，配藥帶回服用。父備床陪之，照料一切。熱度高時，大哭大叫，父謂：「哭叫徒增病苦，可持大悲咒，求大士加被，亦可以咒聲排除病痛。如不能發音，儘可默念，或聽我咒聲，亦可生效。」子云：「父念咒時，我循聲念，可忘痛苦。」有時酣然熟睡，一週轉好，再三天霍然痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第八節<span>&nbsp; 
    </span>救傷寒與破傷風</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、女病若失<span>&nbsp; </span>季智本居士，居上海業醫。民國廿八年七月八歲次女患傷寒重症，小便不停，滴瀝兩日，身熱如炭而無汗，目赤唇焦，呼吸喘急。先一日尚飲食瓜果茶水，次日已難下咽，亦不能言，服藥無效。季叔曾由此而終，故知必死無疑。因思前承印光大師賜贈觀音慈林集，載十句觀音經靈驗異常，時正午夜十一時，即整衣拈香於觀音像前發願禱告，至誠念誦至四百八十餘遍，女臥像右，忽云：「阿彌陀佛來矣。」知佛光已照病體，囑「勿多言，一心聽念，佛來為汝看病，明日即癒。」女當唯唯！誦至五百餘遍，女頭已汗，念完千遍，通身大汗，小便停止，身亦涼和，其病若失，越日即起床矣。季妻素疑信參半，今始深信。卅一年有二外症，經季醫久無效，亦為禱誦此經而即癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按直念觀音聖號，與念觀音十句經，靈驗供異，且合家婦孺皆可同念也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、妻女皆癒<span>&nbsp; </span>宋樹棠居士之幼女愛芬，民國卅三年五月中旬忽頭痛就寢，即渾身發熱，至次日不退。家貧醫藥無出，焦灼萬分！即於夜深人靜時，至誠禮拜，跪誦大悲咒七遍，懇求大悲水，觀想觀音菩薩放紫金光，手持楊枝淨水，注入盃中，令水變成甘露，交女虔飲，口念聖號不輟。旋即汗出熱退，身心舒適，病乃漸癒。越數日，妻因憂勞過度，疲憊異常，渾身發熱，數日不退，類似傷寒重症，仍如前跪求大悲水，飲後汗透如雨，熱退病減。但胃口不開，次晚再求大悲水飲之，即健飯如常。妻女重病，皆不藥而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、跪求即癒<span>&nbsp; </span>劉道生，號子漢，湖南湘潭人，現服務臺北市中央日報社。民國三十年十六歲，在南京患傷寒病，四月餘未進食物，日夜發燒，僅奄奄一息，常發囈語，忽喊好痛呀！母問何處痛？矇矓中云：「跪在陰間地下火鉗上受刑呀！」母信佛，即對廳上供奉觀音菩薩云：「小孩死不要緊，但要死在菩薩前，求接引生西。」與姊扶跪像前，全身無力，直癱在地上，約一小時，忽大汗淋漓，病即痊癒。兩膝下均有如火鉗燙烙之深痕，至今猶存。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、三灑霍然<span>&nbsp; </span>朱世民，名順榮，江蘇南通人，服務軍旅，現已退役經商。民國卅七年十月十九歲，突發傷寒重症，臥病月餘，神衰識昏，不知手足在何處。母及二姊均虔信觀音菩薩，常持大士神咒，並教其持念，清醒時即持咒不輟。忽持咒時，屋宇洞開，遙見觀音菩薩站屋簷上，相好莊嚴，即默禱救拔病苦。菩薩隨將楊枝放入手持瓶中，沾滿甘露，交身旁突現之童子，持躍室內，先灑其頭，頓覺甘露灌頂，清涼無比，再灑其身及腿，立復知覺，霍然痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、三日即癒<span>&nbsp; </span>陳饒秋花，住臺北市金山街二六巷四弄五號，女患風濕破傷風急症，舌根黑腫，不言不飲。送院醫治無效，令出院，即跪院中念白衣神咒後，竟能稍言稍飲，醫師駭異，仍准住院，三日即癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>第<font color="#333399">九節<span>&nbsp; 
    </span>救痧症與腸胃炎</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、痧症速癒<span>&nbsp; </span>黃似農之母，民國十三年六十四歲，二月初二日忽患痧症，頭暈目眩神迷，繼之嘔吐，有劇烈之惡寒心悸肉瞷等症。服礬水覺胸腹無所苦，惟惡喧，憚發言。黃妻為刮痧，項背均極紅紫，仍昏迷不醒。黃急趨觀音像前，跪念聖號，求祐速癒。復求大悲水，囑母念聖號服之。是夜母於迷瞀間，見護法神立床前，高與簷齊。初甚疑懼，繼見神擲一物於身旁，乃隱。而頭暈漸止，神志亦清，不復昏迷矣。黎明即起居如常，往廚下煮晨餐，若無病然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、盲腸即癒<span>&nbsp; </span>楊智堅居士之幼子楊成，民國廿九年秋甫五歲，患盲腸炎，初無劇痛，故未注意，及轉腹膜炎，急送院割治後，口乾苦索飲，而醫禁飲水，呼號轉側，終夕絮語不少休。新割宜靜臥，腹膜炎症尤忌亂動，而年幼不可喻，禁之，俄又如初，醫以病重違例，慮勿癒。時束手坐視，惟虔念觀音聖號，旋即脫險而癒。非蒙大士加被，曷克臻此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、胃炎轉安<span>&nbsp; </span>江西羅翰章居士，寓南昌六眼井三十一號。長子佩瑗，肄業上海同德醫院，民國廿二年七月放假回家，廿七夜忽患急性胃腸炎，腹部疼痛，嘔瀉交作，手足厥冷，汗如雨下，神識昏迷，勢頗危殆。醫疑霍亂，均辭不應診，時值深夜，羅適在滬，舉家莫知所措。長媳熊效昭，因憶翁言：觀音菩薩尋聲救苦，靈驗異常，即詣佛前，虔誠禮拜，敬誦白衣咒及觀音聖號約數小時，倦極睡去，彷聞人言：「濟眾水可治」，醒即購濟眾水五瓶，請夫服後，竟轉危為安，菩薩靈感，實有不可思議者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、腸炎屢癒<span>&nbsp; </span>余次子志仁，民國六十三年七月六日夜十時許忽患急性腸炎，腹痛泄瀉，畏寒發熱，恐妨余睡眠，強忍不言。連瀉兩次，痛極不能支持，已十二時矣，方輕呼余醒，急盥嗽焚香，在三聖像前跪誦大悲咒七遍，觀音聖號十聲，求水一大杯，交飲即痛止。再瀉一次，將腸內餘渣瀉淨後，即不再瀉。隨出微汗，即熱退病癒，安然入睡。八月四日晚因天熱偶受風寒，復病如前，將余早晚課後加持大悲水交飲而稍輕，仍泄瀉十餘次，臥床不起，而又不能安眠。六日為農曆六月十九，清晨三時余即起床盥嗽後，先誦大悲咒及聖號，求水交飲，一睡即癒，參加松山寺觀音法會，及赴石門水庫放生，毫無倦容。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十節<span>&nbsp; 
    </span>救腎臟炎與腰痛</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、卻病延壽<span>&nbsp; </span>江西萍鄉鍾張冰如居士，民國卅六年春患病住南京鼓樓醫院，誤為傷寒而日益沈重，惟默念大悲咒及觀音聖號，夢神賜以淨水，醒告其夫鍾煥臻，知蒙菩薩垂祐。次日友介醫來治，診斷為腎臟結核炎，投以新藥而漸癒。四十一年舊病復發，住臺大醫院，幾瀕於危，夫發願念觀音聖號三十萬聲，為求延壽，果念畢藥即見效而癒。修持益勤，戒殺放生，迄五十四年五月九日正念往生，享壽六十。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、轉危為安<span>&nbsp; </span>臺北市臨濟寺念佛會蓮友鄭瑩碧之外孫朱楠，民國四十四年甫五歲，患腎臟炎甚重，住臺大醫院，全身腫如冬瓜，兩眼只剩一線，呼吸快要停止，醫認無救，惟念觀音菩薩，禱求救護，方漸出聲呼吸。求大悲水連飲數日，竟轉危為安，回家靜養而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、醒已病癒<span>&nbsp; </span>張覺明居士，產後失調，致患腰痛，時癒時發，醫藥罔效。民國十七年春大病初癒，腰痛復發，較前尤劇。適偏舟赴苕溪，夜臥船板，痛不能耐，因默念觀音聖號，懇求業消病癒。不覺朦朧入睡，夢一偉丈夫，身穿藍衫，手執經卷，謂汝病可治，疑懼低首不敢應。忽化為慈顏老婦，鬢髮斑白，穿老式藍布衫，藹然曰：「我為汝治病，速以背向我。」因轉背就之，輕撾十餘下，痛處頓覺奇熱，舒快無比。醒已病癒，永不再發。當時其夫奉公福建，請得建漆大士像，迎至上海，兩月後始託人送至家中，服飾容貌，儼然夢中所見之偉丈夫也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、發願痛止<span>&nbsp; </span>臺灣孟素之居士，民國五十年因出汗受風而腰痛不能彎，在工作必須彎腰時，須勉扶桌椅緩蹲而起。時癒時發，經三年之久，無法根治。一日又腰痛心煩，午餐後坐椅休息，忽想起心經，即默念一遍。又想每日早晨起燒香拜佛，並無念佛及經咒等定課，從明晨起，拜佛時須誦心經一卷。發願後從椅上起來，腰即不痛，永不再發。當時並未求誦經止痛，而病立癒，觀音菩薩洵無求亦應，有感即通也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、藥到病除<span>&nbsp; </span>余患風濕三十餘年，久治未癒。民國五十四年六月偶受風而腰劇痛，甫求觀音菩薩垂祐，同事黃搢之兄忽自至示以驗方：獨活一兩，杜仲、續斷各三錢，米酒一杯為引，用水煎服一劑而立癒。嗣後凡遇風濕腰痛者，屢試奇效，如服時誠念觀音聖號，其效尤速。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十一節<span>&nbsp; 
    </span>救痢疾與水飲症</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、沈痀立癒<span>&nbsp; </span>羅翰章居士，南昌名律師也。少患痢疾，被庸醫誤投方藥而病劇，纏綿數載，肌瘦神疲，遍請名醫，均未奏效。逢友談及白衣神咒之靈感，遂發願誦一萬二千遍，甫念畢，即夜夢老嫗告曰：「明日有人來視汝病，汝其待之。」及醒，深自慶幸！靜候至晚，未見醫來，方詫異間，忽見應鐘先生往前訪友。因憶其宿學精醫，夢中所指，莫非此人，遂延入求診，應即慨允，為切脈擬方而去。連服兩劑，而病果癒，數年沈痀，一旦霍然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、服米漸癒<span>&nbsp; </span>董舒安，晚年得子名華封，先天不足，身體素弱。民國三十二年六月甫四歲，忽患泄瀉，日數十次，飲食不進，惟稍飲粥湯，數日後便下赤白，經醫診斷為噤口痢，服藥注射均無效而轉劇。至七月下旬惟下紅稀水，奄奄一息，狀殊危殆，束手無策。外甥李智樹居士之母勸供觀音聖像，持念聖號，以求慈祐。並聞李懺如女士藏有印光大師加持之大悲米袋，能治百病，神效異常，乃往乞回，告以服法。服後痢即減少，能進食物，日漸痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、默禱即癒<span>&nbsp; </span>四川夔門李培之居士之妻李邱珩白，民國廿二年秋患水飲症已三年，間數日一發，嘔吐不止，腹痛尤甚，醫藥罔效。乃默禱阿彌陀佛、觀音菩薩，如祐病癒，當作靈感記，登佛學半月刊，以廣宣揚，而報佛恩！此念方萌，病竟霍然，靈應如響。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十二節<span>&nbsp; 
    </span>救瘧疾與高燒</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、許願均癒<span>&nbsp; </span>單顯謨之次子紹周，民國十九年七月患病甚重，醫皆束手。單至佛學研究會祈禱觀音大士，許願助水災五百元，即匯華洋義賬會以濟難民，次日子病即癒。翌秋單由嘉善返里，忽患瘧痢月餘，某夜夢禮白衣大士，蒙援蓮花兩朵，仰視匾額，乃市門閣觀音殿，喜歸而醒。次日痢即癒，惟發瘧疾，午禱而夕又癒矣。因許冬賬綿衣洋五十元。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、飲水頓癒<span>&nbsp; </span>湖南常德適西居士，民國廿八年五月初七日敵機狂炸後返寓，忽病瘧，寒熱交作，大渴不止，自汗如流，昏迷至夜深方解。初九日避難城外萬緣叢林，瘧復作如前。十一日晨知瘧必發，在觀音菩薩座前虔求大悲水，飲即頓癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、醒即病癒<span>&nbsp; </span>臺灣方聲惠，幼住上海。十八歲時，夏患重病，頭發高燒，四肢酸軟，不能行動，飲食不進，臥床甚感痛苦。當在日寇控制下，生活艱難，無錢醫治，其母急求菩薩保佑，夜夢觀音菩薩，身披白袍，左執淨瓶，右持楊枝，蘸酒淨水，雖蓋被單，而滴滴聖水，甚覺清涼。次晨起床，覺甚輕鬆，能行能跑，病竟若失。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、熱退病除<span>&nbsp; </span>倪文卿居士，與妻同皈依印光大師，專修淨土。民國卅一年七月廿日妻忽患病，熱度甚高，胸悶劇痛，夜中尤甚，不能成寐。中西醫治十餘日無效，且年老體弱，殊為焦急。忽憶尚有印公加持大悲米，即取沖服，倪為誦大悲咒及觀音聖號，連服數次，胸前悶痛即止，便安然熟睡。次日熱退病除，即漸康復。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、應驗不爽<span>&nbsp; </span>余次子毛志仁，民國六十三年十六歲，九月一日為農曆中元節，同學家祭祖，請晚餐，深夜方歸，忽稍咳嗽，次午即畏寒，隨發高燒三十九度八，飲以佛前供水及專求大悲水，均無速效。再求觀音菩薩，蒙示靈籤「病即痊」，但至三日下午學校註冊時燒仍未退，內子甚焦急，促送院急診，蒙示靈籤「病勿藥」。問何時可癒？明日開學，可否按時前往？蒙示七十二籤末句云：「直須猴犬換金雞」，明示申日可癒，酉日可上學，蓋申屬猴，酉屬雞，戊屬犬也，查日曆四日戊申，五日己酉。果於戊時方退燒，四日雖已不藥而癒，每餐吃大餅一塊，牛奶一杯，梨一個，而大燒之後，精神少減，續飲大悲水，至五日晨始康復上學，應驗不爽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十三節<span>&nbsp; 
    </span>救一般重病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、夢診病癒<span>&nbsp; </span>吳佩孚將軍之妻張氏，隨吳初到四川萬縣時，同遊岑公崖左之尼庵觀音閣。張旋病，吳為禱於大士前，張忽夢大士為診病，且云：「塵海茫茫，回頭是岸，汝果能觀空一切，當收為弟子。」即下榻稽首謝。醒雖將信將疑，而病竟霍然。再至觀音閣燒香，以夢告老尼，尼曰：「夫人宜虔誠禱告，以受大士蔭庇。聞尊夫吳將軍屢困戎馬，未知亦有看破紅塵之意否？」張曰：「將軍嘗願入山為僧，以期終免禍患，恨左右包圍，不能毅然擺脫耳。」自是有為尼之志，後吳益失勢，隨之奔走，殊以為苦，遂與吳訣曰：「若不允為尼，則赴水死。」吳不得已許之，即於民國十七年披剃於大竹縣之水雲庵。或傳張之此舉，欲以覺悟其夫也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按張於夫失勢後，即看空一切，別夫為尼。誠夙有善根也。惜吳仍不覺悟，致後寓北平，拒日寇逼為漢奸而遭暗殺，不能終免禍害，此多造殺業之現報，欲逃避而不可得也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、夢摩病除<span>&nbsp; </span>李實夫，潮州揭揚縣人。營業福建石馬，患重病，其母在揭聞之，途遠難達，惟虔禱觀音菩薩，一心稱名。李忽於夜間半睡之際，見菩薩穿白衣，從窗入，以手摩其胸曰：「汝病已除。」說畢而去，醒即病癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、稱名轉安<span>&nbsp; </span>鎮海戴登兆，患病多時，醫藥罔效，有人告以誠求觀音大士可即癒，即每日禮念無間，忽得對症之藥而即瘳。其友戴榮揚因家境不順而煩悶，力勸禮念觀音聖號，自能由困而亨，猶未起信。民國廿年春攜妻及子由漢返甬，在揚子江船中，子忽病失知覺，苦無醫藥，正惶急間，忽憶友勸，急與妻誠念聖號，即轉危為安。從此一心念佛，深信不疑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、蒙代請醫<span>&nbsp; </span>魏大滿居士，素信佛，得夫杭州佛學蓮社社長徐大悲居士之薰陶，而志益堅，受皈戒，日誦彌陀經，持佛菩薩名號，求生西方。民國廿一年患病，西醫謂非割不可治，夫為卜之不吉，乃求觀音菩薩加被，正唱讚時，忽有張藝成醫師謂接電話來診病，當請診治，服藥即癒。蒙此代請醫師之感應，信心更增，修持精進，廿五年八月廿八日微笑而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、母病霍然<span>&nbsp; </span>長沙衡鈺居士，幼時其母多病，常念觀音菩薩，用紅紙恭書南無觀世音菩薩牌位，貼祖宗龕上。母後病劇，神智昏迷，針藥無效，即誠跪龕前求水一杯，合掌念觀音聖號，奉水至母前，請服水後，竟霍然而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、示夢即癒<span>&nbsp; </span>吳毓祥居士，法名寬祥，江蘇泰興人，臺北市中醫吳海峰之父也。世業醫，忠厚仁慈，活人無數，五十六歲患重病，群醫束手，惟虔念觀音聖號不輟，夢大士洒以楊枝淨水而即癒，享壽七十九，民國四十六年正月十五日預知時至，安詳而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、香罄病失<span>&nbsp; </span>福建林覺賢居士，皈依三寶，常持觀音地藏聖號，若逢險難病苦，持念益切，凡所祈求，無不應驗。民國廿八年八月患病幾殆，父兄俱精醫術，均感棘手，焦急萬狀，深病者亦皆搖首嘆息，以為不救。林雖病重，神識尚清，自知若求再生，非仗諸佛菩薩加被不可。性常法師聞病往視，賜條香一束，曰：「焚此香，至誠懇切念觀音地藏聖號，定早占勿藥。」遂日夜更加信念，家人亦時助念，病即轉機。及條香告罄，病已若失。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、服米漸癒<span>&nbsp; </span>仁璧居士，蘇州人。民國卅一年冬患病殊苦，翌春轉劇，纏綿半載，中西兼治無效，屢瀕於危。伯母信佛，常修淨課，急命侄祥恭詣靈岩山，代向妙真法師求授三皈，並請印光大師加持之大悲米，交璧每日如法虔服，三日而熱退，夜得安眠，七日漸思飲食，神志清爽，三七日能起坐，至秋精神復元。遂立志專修淨業，求生淨土。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、體漸康強<span>&nbsp; </span>臺灣張采琦居士，幼時體弱多病，醫藥罔效。後由其母赴寺拜佛，遵法師開示：虔念觀音菩薩及大悲咒，並教其自念觀音聖號，即病漸好轉，體漸康強，信仰尤日益虔誠。因撰觀世音頌，以報慈恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十四節<span>&nbsp; 
    </span>救邪魔怪病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、魂附氣脹<span>&nbsp; </span>法振法師，現任臺灣日月潭玄奘寺監院，兼獅子吼月刊主編，河南人。其母姊妹甚多，三姨母早寡，後得腹脹病而死。一日晚飯後，母倚門懷念，甫請進片刻，忽胸口氣脹難受，胸漸臌脹，全身挺直，不能屈伸，口不能言。因思觀音菩薩尋聲救苦，立集家人，齊念聖號，自盛淨水一杯，在聖像前求大悲水，以時間急迫，僅念大悲咒一遍，將水灌入母口，即問此係何水，很香甜，喝下很清爽。師云：此係觀音菩薩大悲水，母曰：「汝三姨母一生很苦，我在門前懷念她，竟附我身，蒙觀音菩薩慈悲，我病已癒，她亦得度矣。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、魂附暈絕<span>&nbsp; </span>貴州尊吾居士，持大悲咒有年。民國廿三年正月盤縣張道宣女士寓其貴陽住宅之廂房，往弔戚周氏女死，魂附歸，同起臥，驚怖暈絕，時已夜半，尊妻往視，至其房外，見白影一團，急誦六字大明咒，遂不見。入房見張臥不醒，醫以燈炷炙其身，不應，急請大悲水至，即呼怕而醒，飲之即神志清爽。云周魂已不見矣。九月中貴陽西街任顯卿之子，出街夜歸，忽兩目上翻，手拳緊縮，百方施救而不醒。至尊宅請大悲水，一服即醒，平安如常。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、沖煞昏倒<span>&nbsp; </span>阿珠，因夫為臺中中連貨運行司機，租住臺中市東區建中街李準居士之家。民國五十六年十二月廿日到南京路洋裝店取訂製新衣，忽聞鼓樂喧天，見八人抬一大棺，不覺一驚，即叫頭痛，胸如石壓而昏倒。僱車送回，李準見其昏迷不省人事，兩眼翻白，周身全黑，驚駭大叫：「阿彌陀佛，快來救命。」隔壁中連貨運行員工聞聲趕來，皆謂回生無望。李以念珠放其胸前，急念阿彌陀佛，觀音菩薩，虔求垂救。約念二十分鐘，眼與皮膚漸復正常，口呼：「師姑！妳真我救命恩人，我幾被壓斷氣，萬分痛苦，聞佛聲方漸輕鬆，多謝施救。」眾為祝賀，並云：「去年對面巷內有一少女看人出葬，沖著棺木煞，回即頭痛而死。此女出葬時，本巷一號女主人在門邊看，亦忽頭痛而死。汝能起死回生者，觀音菩薩之力也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、煞沖頭痛<span>&nbsp; </span>蕭阿雪，住臺中縣半平厝鄉村。民國五十七年二月生產尚未滿月，忽聞樂隊鑼鼓聲，以為迎神，出看熱鬧，突見抬一棺木，毛孔直豎，轉身入房，頭痛心跳，畏寒發燒，即請醫打針無效而更沉重。急車迎其兄蕭合居士求佛垂救，當焚香念阿彌陀佛，觀世音菩薩約半小時，並念大悲咒，求水交飲，頭即不痛，熱退病癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、修淨魔癒<span>&nbsp; </span>諸城王硯生，民國十二年任山東掖縣承審員，偶患魔病，竭誠懺悔而漸輕。十六年辭益都承審員，發願修淨土，持觀音齋，念佛誦經，期生極樂，始獲痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、聞咒魔絕<span>&nbsp; </span>張振姆，住浙江平湖西門外沙岡，力農自給。民國十六年方病劇，忽起跳舞，自稱白馬將軍，欲將張收回陰府使役，諭其家勿作診禳無益之舉。妻因哀求，許以建廟立祀，諾之！自是遂安，病亦旋癒。而魔猶間附其身，亂談休咎，擾崇不堪。廿一年三月里有掛花會，好事者召往，禱之者如堵。僧式崇適過其地，見張盤坐案上，瞑目作手印狀，口吐白沫，自稱「白馬上聖降臨，能知過去未來，汝等所求，我已知之，明日花會，當掛某名。」搖頭擺尾，言之鑿鑿。察其為邪魔所附，即默持大悲咒，以觀其異，詎料三遍甫畢，張忽起立，四顧驚惶，大呼曰：「金甲神來矣，我且暫避。」即倒地，良久方甦。自此魔遂絕，張亦無恙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、父臉麻木<span>&nbsp; </span>湯濟川，曾任甯陽縣建設局長。民國二十年因借閱自殺以後的真相一書，遂發心學佛，自他兼利。廿二年九月初父感風邪，半臉麻木，苦無良醫。為誦阿彌陀經、普門品及觀音聖號三夜，初夜二時許即發汗，次日稍輕，五日痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、風吹嘴歪<span>&nbsp; </span>孫張清揚居士，現住臺北縣永和鎮。民國廿四年隨夫孫立人將軍駐防浙江寧波附近，住一古老房中，晚出眺望，一片漆黑，靜流小河，陰森可怖，急跑進，又如酒醉瘋狂跑出，一陣涼風，如薄紗從頭而下，即嘴歪口吐鮮血，均謂邪風所吹。經中西名醫種種治療，臉歪更甚，得此怪病，萬念俱灰。母素信佛，由南京趕來，命全家齋戒一日，在院內擺香案，燒香祈禱，念大悲咒廿一遍，求淨水一杯，上午交飲，傍晚嘴正，不藥而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、全身如縛<span>&nbsp; </span>張某，江西清江縣富塘村人。民國三十年十二月赴某處，回家後全身如縛，似有千百斤重物壓之，左乳傍下氣閉不通，命似將奪之狀，遍身筋絡，有時儼似扯去，痛苦萬分，奄奄一息。其母哭至中醫余藕生處求救，認為無方可治，乃教其念南無觀世音菩薩，用黃紙珠書「唵嘛呢叭謎吽」六字大明咒，交其持回，焚香念聖號，將紙化服，即獲痊癒。因張母子虔誠信受，故獲靈感如此之速也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、已死重生<span>&nbsp; </span>鍾靈毓，任臺中后里鄉月眉糖廠總務課長，曾得怪病，臥床三月、不能動彈，大小便都在床上，臀皮均爛，中西醫束手無策。最後死去三天，房東催辦後事，親友均痛回生乏術，惟母及妻每日拜求觀音菩薩慈悲救護，果不藥而重生，且恢復健康。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十五節<span>&nbsp; 
    </span>救目疾與喉齒病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、念偈眼開<span>&nbsp; </span>黃林堂，江西清江余藕生居士佃夫之弟也。民國三十年冬兩目突暴腫，緊閉不開，以手強開，弩肉蓋滿，日月星火，皆不能見，痛如刀攪，日夜呼號，苦不堪言。延余診治，服藥敷藥均無效，持大悲水，使伊頻洗，痛即稍減。知其業障甚重，非藥能為力，囑念觀音聖號，冀消業障，即虔誠信念。冬至日往復診，黃住祠堂內，適逢祭祀，老幼雲集。診視病狀依舊，即將特持之大悲水令服，仍囑至心念聖號，必獲痊癒，以安其心。傍觀者皆笑曰：「此眼已瞎，不可救藥，若能癒，天下當無瞽目之人矣。」余笑置之，囑黃隨念：「無垢清淨光，慧日破諸闇，能伏災風火，普明照世間。」之偈語七遍後，令其睜眼，眾皆狂笑曰：「吾等用手代捫，尚不易開，欲其睜開，豈非夢話？」詎料黃試之，果睜開矣，指以算盤筆硯等，竟能辨別，在場人等，無不稱奇。令其熟念勿間，並念觀音聖號，數日即癒，較前視覺尤明。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、雙目重明<span>&nbsp; </span>常州天寧寺有一出家人，雙目失明多年，痛苦萬分。後經住持和尚教其每日拜佛，念大慈大悲救苦救難觀世音菩薩一千聲，誦法華經普門品，日久定可重見光明。但學誦困難，僅學念其中四句偈語：「無垢清淨光，慧日破諸闇，能伏災風火，普明照世間。」每日專誠念語，數月後忽重見天日。此煮雲法師所親見。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、聞香痛止<span>&nbsp; </span>劉志遠，服務軍界。民國四十五年五十歲，忽雙目不見，久治無效。次年經陸軍醫院診斷：一眼已盲，一還有望。割治後三日，忽發炎痛昏，危險萬狀。妻謝桂英居士急專誠念觀音菩薩，口不停聲，霎時與夫共聞檀香味，眼痛即止，由此漸癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、喉痛均癒<span>&nbsp; </span>南通崔樹萍居士，住平湖市鄉間。民國廿一年十一月廿三夜妻突胃喉奇痛，頭汗如珠，勢極猛，不能支。急誦大悲水飲之，竟安枕而眠，翌晨胃痛全失，僅喉微癢，再服即止。時姨姪姚彭壽亦患喉痛，分飲亦立癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、骨化烏有<span>&nbsp; </span>邱潘秀春居士，為高雄縣參議員。民國四十三年子因食雞不慎，骨鯁在喉，醫須開刀取出。適逢鳳山蓮社念佛會，莫佩嫻居士由臺中帶來周楊慧卿居士加持大悲水一瓶，煮雲法師為加念大悲咒一遍，持回交飲，不到三分鐘，骨即化為烏有，功效如神。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、齒痛立止<span>&nbsp; </span>余患蛀齒，常動搖劇痛，民國五十三年春，求觀音菩薩大悲水飲之，而痛立止。忽承友介請臺北市延平北路二段一六九號民新齒科醫院李院長錫麟兄診治，將齲齒盡拔重鑲，術精價廉，歷久彌堅，不知其為義齒也。特送「醫德咸欽」之匾及序，以資表揚，願業醫者見賢思齊，病齒者咸來就醫也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十六節<span>&nbsp; 
    </span>救咳嗽與氣喘</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、久咳頓止<span>&nbsp; </span>上海支筱榮，操運輪船業。民國卅二年冬，長子鍾全甫七歲，患咳嗽甚劇，夜間尤烈，咳至面紅耳赤，喘息不止而不已。遍經中西醫藥，迄未稍停。次春遷居羅鴻濤居士家，見其夜間念佛，請代求大悲水以療之。自念業力凡夫，何能癒此重症？即於二月十七日向鄰友張德林老士乞得所藏印光大師加持大悲米數十粒，贈支九粒，囑如法沖服，是夜即見神效，久咳頓止，安睡竟夜，連服三日，竟告痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、服水即痊<span>&nbsp; </span>福州王松森律師之妻病重，住高雄民眾診療所，同鄉陳煌琳居士往慰問，見其氣喘甚劇，高熱多日，惶急至極。便云：「汝持白衣神咒甚勤，正好服大悲水，求觀音菩薩加被。」即將高寓佛前供奉之大悲水送去云：「此水經許多活佛喇嘛及金剛上師加持，可將數滴用開水沖服，當有不可思議之功效。」並囑多念觀音聖號，病可速癒。果服下即痊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十七節<span>&nbsp; 
    </span>救氣塊與毒瘤</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、吐即杳然<span>&nbsp; </span>田朝霖居士，向極孱弱，有病夫之名，常受人侮，雖憤恨而莫能較，積累日久，腹內竟成氣塊瘤疾，中西醫治均罔效，如是數年，痛苦難堪。因思佛為大醫王，即念南無阿彌陀佛數十聲。又思觀音大士尋聲救苦，感應較易，遂改念觀音聖號約數十聲，似入睡鄉，忽覺喉癢，向上咳吐，吐出白條二三尺許，撥燈尋視，竟無所得，而腹中氣塊杳然，不知何往，如釋重負。即焚香禮拜，以報佛恩！從此氣塊消除，諸病漸癒，體亦日強。遂皈依三寶，改往修來。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、吐盡若失<span>&nbsp; </span>杭州秦福生居士，妻吳氏素奉觀音大士，持觀音素。民國廿二年因種種煩惱，釀成氣塊，發時塊升心坎，氣塞欲死，痛苦萬分，醫治罔效。廿六年夏擬赴普陀進香，秦見其臥病在床，不能行走，安能遠涉海洋而力阻之。吳志願愈堅，誓云：「若到普陀，死亦不悔。」六月初五日由杭渡江前，僅勉食粥半碗，次日至寧波，便食飯一碗，初八日到普陀，即每飯兩碗，更健於行。十八日乘船至洛迦，風浪甚大，將近山邊忽嘔吐，初則飯粒，繼之血塊，色黑且鉅，大者如雞卵。迨吐盡後，頓覺涼爽，其病若失。非蒙大士加被，安能不藥而癒耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、腦瘤竟癒<span>&nbsp; </span>杜冰如居士，江蘇人，住臺中市，與鄰居衡鈺同皈依白聖法師。子松年，民國四十四年畢業專科學校，調鳳山受軍訓，十一月忽右腳麻木不仁，送往高雄陸軍醫院月餘，不見好轉，請轉臺北陸軍第一總醫院，檢查結果係患腦瘤，急須開刀，因無手術前例，不能保證安全，但無特效藥可治。杜夫婦僅此一子，即在醫院常念觀音菩薩，哀求救護。有一軍人與子同病，俟一週後再同詳細檢查，子以在院很悶，求出外稍住再來。迄檢查日，僱車送其回院，忽云：「晨夢一僧嚴重警告：不要檢查，檢查危險。」堅持不去。由第二名提前檢查，不幸為第一次之試驗品而犧牲矣。其子旋竟不藥而癒，考入法商學院畢業。靈感甚多，筆難盡述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、頸瘤漸消<span>&nbsp; </span>臺東普愛姑，六十餘歲，頸生大瘤。聞臺中林法圓居士在臺東海山寺講佛法圓滿時，問除病苦之法，承方便答曰：「若求消災免難及除病延壽等，須朝暮課念彌陀經一卷，往生咒七遍，念佛幾百聲或幾千幾萬聲。不會念經咒者，只念阿彌陀佛。回向後要求何事，再誠念觀音聖號，及加持大悲咒水交飲，若世壽未盡，即減病苦。若世壽將盡，承佛力往生西方，永離生老病死等苦，此是究竟之法。」即每日如法奉行，瘤漸消滅，眾歎奇妙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按此法最妙，無分男女老幼，貧富貴賤，皆可奉行，求無不得，望勿等閑視之！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、瘤割頓癒<span>&nbsp; </span>內子鄭侶梅，因家書久斷，思親及子，多愁多病，屢經醫治，而病勢日增。民國五十六年八月承陳子平老居士介請榮民總醫院婦科主任孟憲傑大夫，假宏恩醫院就近診斷為子宮瘤及十二指腸潰瘍，十月三日進院，四日承王夫人周翠屏居士助余在手術室外同念觀音聖號，侶在手術檯上臥候逾時，竟無恐怖，迄孟趕至，割出大瘤，亦甚平安。劉夫人李玉瑛居士助余日夜輪流看護，虔念聖號，甫一週出院，沈痀頓癒。而十二指腸潰瘍，未治亦瘳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十八節<span>&nbsp; 
    </span>救瘡毒與瘰□奇癢</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、乳毒即癒<span>&nbsp; </span>常山徐心泰之妻，民國八年二月生乳毒，因藥誤，痛徹心肝，至不可耐。其父徐蓮臣居士為焚香念觀音聖號以求救，妻亦跪念，僅數分鐘而痛即止，毒亦漸癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、眉瘡立消<span>&nbsp; </span>臺灣阿森，民國四十七年眉上忽生一瘡，醫治無效，其友永龍，忽憶普濟寺住持真得法師常說大悲咒之應驗如何，即欲一試，便為虔誠焚香念大悲咒七遍，將觀音菩薩前之敬茶交其一飲而盡，翌日瘡竟不知去向，惟稍存痕跡而已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、痔漏痊癒<span>&nbsp; </span>周永祥，係現役軍人。民國四十五年二月因患痔漏，住臺南八一七醫院治療，經七次割治未癒。第八次手術前，深感口業太重，決持大悲咒，甫持半小時，忽聞檀香味由淡而濃，約十分鐘始消失。而漏管竟於此次手術後痊癒。其他感應甚多，筆難盡述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、痔瘡頓癒<span>&nbsp; </span>余因常坐少動，便秘成痔，民國卅九年請痔科專醫用藥爛除，確已痊癒。詎料三年後復發，日久漸劇，每晨大便費時最久，且脫肛便血，須用水洗，痛苦殊甚。五十四年冬退隱北投，閉門念佛，早晚課後，再念大悲咒七遍，觀音聖號五百聲，祈求生無病苦，死即往生。次年忽承鄭恩普老居士，即今興慈法師，慨贈天門冬膏三罈，甫食其一，即霍然頓癒。食畢，因本元不足，虛火所生之頑痰，亦稍潛消。再託便代購天門冬二十斤，並請代製十罈，已澈底根治矣。據告此方係得自密宗，精選天門冬之肥大明亮者，去心皮，以銅鍋熬膏，加奶油奶粉，擣勻使濃，儲以瓦罈，早晚靜坐前，各以溫水吞服一茶匙。本草載其「滋陰潤燥，消痰利便」，信不誣也。此非療痔之方，因服時常念觀音聖號，故獲如此奇效也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、瘰□方癒<span>&nbsp; </span>永嘉張中居士，幼多病，弱冠後患瘰□兼便血，綿延十餘年，中西醫遍治無效。民國元年秋突憶誦經持咒有癒病之靈驗，乃晨昏持誦大悲咒及觀音聖號，甫三日病略減，再持三日，宿疾頓癒。因業重，猶屢發，繼研佛經，方知佛法無邊。十八年已五十歲，謹向西方竭誠懺悔，發願篤修淨業，即供佛像，禮誦不輟，宿疾方不再發。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、核消癢止<span>&nbsp; </span>董運初居士，法名慧誠，住山東諸城趙莊，在城經商。民國十九年飽受刀兵驚險，始皈依三寶，虔誦大悲楞嚴各咒，懺悔宿業，並發心橫超三界，誠修淨土功課，每日無間。廿三年八月十九日由城回家，妻李氏，忽渾身起核而奇癢，擬覓醫，董謂佛為大醫王，能癒萬病。即誦心經，叩求觀音菩薩默祐病癒，甫念二十遍，核皆消而癢立止。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十九節<span>&nbsp; 
    </span>救手足疾與癱瘓</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、右腕果癒<span>&nbsp; </span>當塗縣楊曉帆之妻邢耐梅，體素弱，民國二十年右手腕忽腫痛，中西醫治無效，恐久成拘攣症，心甚憂之！父楊樂壽居士好善信佛，家懸白衣大士像，朝夕香花供奉。母以媳病，日為私祝，廿三年二月忽夜夢白衣大士持楊枝淨水缽入室，為媳洗滌手腕。次晨遍告家人，邢亦云：「昨夜夢有白衣人握手驚醒，腕痛忽止。」遂虔誠誦經持花素，病果不藥而癒。自是皈依蓮座，信禮彌篤，日誦心經、白衣大悲等咒及觀音聖號，定為常課，體亦康強。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、腿轉手癒<span>&nbsp; </span>蘇州仁璧居士之伯母，篤信佛法，常修淨課。民國三十三年夏年高七六，氣血衰退，忽患腿痛，冬至前轉至兩手，奇痛難忍，因佛堂供有印光大師加持之大悲米，即虔誠懇求，如法沖服，三日痛減，五日痛止，再服數日而痊癒。遂誓修淨業，業加精進。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、腿腫立消<span>&nbsp; </span>南方害大腳瘋者頗多，以鮮木瓜用布籠於腿上，其腫即消。若無鮮者，以藥店乾木瓜片籠之，亦有大效。有一老人，率女至蘇州報國寺，同皈依印光大師，其女廿五歲，害腿腫七八年矣。師令念觀音菩薩，以消宿業，並令買木瓜籠之，果四日即痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、足腫全消<span>&nbsp; </span>吳遵淵、住福建南安水頭街，父年六十七，患重病，雙足均腫，寸步難行，醫藥罔效。因思友送普門品，有種種靈感，母信觀音大士三十餘年，常念大悲咒，即發願在大士前誦金剛經，求癒父病，不數日即病除腫消，合家感頌！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、核痛消失<span>&nbsp; </span>懷桂琛居士，服務上海大學農學院，信佛三十餘年。民國卅二年八月右腿忽生一核，漸腫大如雞卵，酸痛甚劇，西醫診斷為淋巴腺炎，迭敷藥無效。乃日夜持念觀音聖號，祈求拯救。三十夜夢臥海邊岩石上，伸出腿部，有一白髮婆婆，容貌慈祥，掬海水撒於腿之患處，頓覺舒適。豁然驚醒，酸痛減輕，因悟白髮婆婆乃菩薩化身，晨起焚香念佛，及念觀音聖號，叩謝拯救之恩！並承友轉求觀音救苦膏貼於患處，約兩星期，核漸消失，步履如常。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、關節忽癒<span>&nbsp; </span>應金玉堂，腿患關節炎已十年，曾在上海醫療稍癒，未獲根除。來臺後復發，醫須開刀，因恐痛苦，乃虔禱觀音菩薩，每日念聖號，半年不輟，忽霍然癒，病苦全消。深感慈悲救苦，有求即應，民國四十四年特登廣告，普勸虔念聖號，萬勿以迷信視之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、筋骨痛滅<span>&nbsp; </span>金星之母，住臺中東區南門橋附近，耕種勤儉，生產尚未滿月，即下田工作，勞苦過度，風濕侵入，腳筋抽痛，不良於行，已十餘年。民國五十五年林看治居士在慈光育幼院講普門品，每次由兒用腳踏車載往聽講後，了知念觀音聖號及尋聲救苦之靈感，家設佛堂，供西方三聖像，早晚禮拜。忽半夜起兩腿和周身筋骨劇痛，無法忍耐，急大聲念觀世音菩薩，迄天明痛均消滅，竟不藥而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、四肢痛止<span>&nbsp; </span>余自民國廿一年服務湖北崇陽縣政府五年，因房屋潮濕，辦公睡眠均在其中，致患風濕症，四肢骨節酸痛，兩手不能後反，時輕時重，醫療無效。五十五年退居北投，靜坐時風吹兩膝而忽劇，不能趺坐，甫於早晚課後，祈禱觀音菩薩垂祐，王子杰兄忽因事過訪，惠贈風濕驗方：「全當歸、正川芎、女貞子、川牛膝、何首烏、草河車、枸杞子、五加皮、宜木瓜、明天麻、狗脊、秦芄各五錢，桂枝尖二錢、羌活、獨活、甘草各二錢半，共研為末，用米酒五斤，浸一月後服。」服畢而痛止，再服兩劑，佐以運動而痊癒。數十年之香港腳疾亦癒。按草河車又名七葉連、蚤休、重樓金線。此方經贈同病者均奏奇效，多念觀音聖號，藥效更速。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、癱瘓頓癒<span>&nbsp; </span>廣東梅縣黎少達之妻黃尚閑居士，大陸陷匪後來臺，偶染重病，全身癱瘓，四肢麻木，不能行動，起居飲食，須人扶持。臥病年餘，因自幼奉佛，病中常念觀音聖號。一日昏沉中，見人抬一棺來，要伊睡入，黃云：「人生總有一次進棺材，我實不能動，汝既不肯扶，讓我緩入。」忽來一老嫗云：「此非伊睡者。」又向黃云：「汝業障太重，故得此重病。」忽悟是觀音菩薩前來指示，即跪懇救護，菩薩持楊枝遍拂其全身云：「汝病即癒，以後須念楞嚴咒，以消業障。」驚醒渾身大汗，頓覺輕鬆病癒，即起入浴。早晚課加念楞嚴咒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二十節<span>&nbsp; 
    </span>救神經病與疫勞</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、神經旋癒 湖南岳陽戴紹先居士之友費君，患神經病甚劇，兩眼直視，常擬投水，求神請醫，百計罔效。其姊日誦白衣大士神咒，代消夙業，並教其自誦，旋即痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、疲勞頓消<span>&nbsp; </span>陳妙珠居士，長素念佛，修持精進，故一生蒙觀音菩薩庇祐最多，每遇苦厄，均轉危為安。民國四十三年參加臺灣獅頭山傳戒大典，正體弱多病，行路困難，上二千多級石階山路，當更困苦。而求戒心切，仍獨自登山。當上達百餘級時，眼冒金花，頭暈目眩，仍不顧一切往上爬，至八百餘級，已不支倒地，疲勞萬分，喘氣尚感費力。處此深山之中，左右無人，進退維谷，惟有將生命交付菩薩，一心默念聖號。忽現奇蹟，疲勞頓消，眼不花而足有力，奮勇直上，不覺已到元光寺，趕上報到時，得受菩薩戒而為在家菩薩矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a05></a>第五章<span>&nbsp; 
    </span>救產嬰苦</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>印光大師一函遍復云：「女人臨產，苦痛不堪，或致殞命。又有產後血崩，及兒子慢急驚風，種種危險。若於將產時，至誠懇切出聲朗念南無觀世音菩薩，決不會有苦痛難產及血崩驚風等患。縱難產之極，人已將死，教本產婦及在旁照應者皆同出聲念，家人雖在別房，亦可為念，決不須一刻工夫，即安然而生。但不可心中默念，以默念心力小，故感應亦小。又此時用力送子出，若默念，或致閉氣受病。雖臨產裸露不淨，乃出於無奈，非特意放肆者，不但無罪過，且令母子種大善根。」又云：「產難之原因，多由宿世現生殺業所致。倘女子於幼時常念南無阿彌陀佛，與南無觀世音菩薩聖號，自可消除宿現殺業，殺業消則臨產自無作障令不生者。其或未聞佛法，若至臨產，苦不即生，當令產婦並在旁料理之親屬，均以至誠心念南無觀世音菩薩，所有宿世怨家障不令生者，一聞菩薩名號，以菩薩威德神力，當即遠避，不敢作祟矣。吾一弟子前在四川友人家，聞婦生子，已兩日生不下，恐命不能保。彼謂『急令產婦念觀音聖號，汝於天井焚香跪念，管保即生。』其人即與婦說，又復自念，未久兒生，婦猶不知，及聞兒哭，方知已生。婦言：初欲生時，見一人以布兜其下體，故生不出。及念觀音聖號，見布已脫，故生出尚不知耳。」普勸中外士女，平時請常念阿彌陀佛及觀音菩薩，以消宿現之業障，臨產尤希朗念觀音聖號，而保母子之平安。並請輾轉相傳，以預救產婦與嬰兒之苦難及性命也。自利利人，功德無量！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>救難產與死胎</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、難產即生<span>&nbsp; </span>楊母，貴州鎮遠楊維新之妻也。年十九，因難產痛甚而昏迷，夢跪佛前，求菩薩大慈大悲，祐生一子。忽來一白衣夫人，手捧葫蘆，後隨婢女，抱一白胖小兒，送入懷中，又接過葫蘆，送入口內，忽覺身心清涼，聞兒哭聲，睜眼看時，四週圍滿親人，或念阿彌陀佛，或云觀音菩薩真靈，原已昏死一日，由婆婆求觀音菩薩賜大悲水，祐媳母子平安，願婆媳長齋奉佛，以報佛恩！水甫灌唇而甦，子已墮地。從此即長齋念佛，及念觀音聖號。子名楊少新，易養成人，讀書從軍，任司令官，勝利還鄉，母已九十餘歲，民國三十七年六月建護國息災法會圓滿時，登台笑向大眾云：「我已淨業成就，觀音菩薩約定今日來接。」大笑而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、初胎無苦<span>&nbsp; </span>湖南袁海觀之次媳，民國十二年已五十餘歲，住上海。有二子二女，長媳將生子，或謂：「汝媳生子，汝家一月內不可供佛，亦不宜念佛。」彼聞而疑，適印光大師至上海而問之，師曰：「勿妄信外道邪說，歸告汝媳，多念觀音菩薩，臨產須出聲念，汝與照應之人各大聲念，定不會難產，並無苦痛血崩等事，事後亦無各種危險。」彼聞甚喜！不數日而孫生，重達九斤半，且係初胎，了無痛苦，可知觀音大慈悲力，不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、婦活兒生<span>&nbsp; </span>蘇州有一貧婦，生產死去，其夫向醫院請西醫來開刀取出胎兒，醫索手術費二百圓，其家無錢，竟不顧而去。隔壁為醫學館館長家，夫婦皆信佛，其婦往看，令其家念觀世音菩薩，伊亦助念，不久，產婦活而嬰兒生矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、障消即生<span>&nbsp; </span>周楨，湖南人。篤信佛教，持咒誦經。非常精進。民國卅一年春妻在桂林寓所生產，腹動而痛，輾轉床褥，經四日之久而不生。時抗戰方殷，敵機空襲，警報頻傳，整日不能外出請醫接生，迫不得已，就客廳中燃香點燭，供淨水一盃，跪持大悲咒，求觀音菩薩默祐。忽頭昏眼花，客廳變為佛殿，異香馥郁，觀音菩薩妙相莊嚴，立寶殿中，持淨瓶楊枝。偶一回顧，身後畜類甚多，遂發願祝禱：「願菩薩慈悲，加被弟子之妻，俾速生產，母子平安，解除痛苦。並祈度此一切畜類，齊生善道。」菩薩即倒淨瓶，滴甘露於淨水盃中，以楊枝對諸畜類遍灑甘露。稍一轉瞬，客廳如故，乃悲喜交集，飲以大悲水，嬰兒即生，母子平安。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按身後畜類，皆宿現殺業所感，障令不生。求菩薩度轉善道，業障消而飲水即生也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、難產轉安<span>&nbsp; </span>長沙衡鈺居士，民國四十年在臺中懷孕，雨後滑跌，隨往醫院檢查，謂胎位不正。腹部漸大，坐臥不適，似近產期。身旁惟二幼兒，無一親人，僱佣人不到，心甚焦急！每日早晚在觀音菩薩前祈禱，忽一皮匠率妻來，願為伴月。當夜即感腹痛，囑僱車送入醫院，惟一心默念觀音聖號，次午安產一男，重十餘磅。後據護士笑云：「汝不知是難產耶？嬰兒一腳先出，余等甚急，最驚奇者，大夫隨便一轉，嬰兒即生，難產變為安產，此破天荒第一次。」皆蒙菩薩保佑，轉危為安也。遂皈依白聖法師，發願持長素。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、為念即生<span>&nbsp; </span>鄭公僑居士，住臺中，民國四十五年九月妻住省立臺中醫院生產，因平時血壓高，少活動，臨產時血壓增至二百廿四度，生一日一夜將要絕氣，醫師束手無策云：「惟有剖腹取出胎兒，但產婦生命是否能保，毫無把握。」同修衡鈺居士等聞訊趕至，共在旁為念觀音聖號，即平安生產。彌月時便皈依三寶，持素絕葷。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、死胎安產<span>&nbsp; </span>李志華，民國卅八年冬隨軍撤入越南，次年移富國島。四十一年妻忽腹痛數日，不知何症，醫藥缺乏，病甚嚴重。鄰居何毅生居士勸念觀音聖號，約兩時許，妻忽小產，胎僅三月，已死腹中，腐臭不堪。若非菩薩威神之力，實無挽救回生之理矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>救血崩與流產</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、血崩忽止<span>&nbsp; </span>湖南馬舜卿居士，原係回教，與妻及五兒女皆皈依印光大師。民國十八年秋函印公云：「妻生五兒女，初二次尚平安，三次血崩，四次更甚，五次尤劇。今不久要生，倘再血崩，即無命矣，祈說救濟之法，並為胎兒預取法名。」印公復函，令志誠念觀世音菩薩，臨產須出聲念。信到夫婦同看，其妻即念，次日即生，生時仍念，安然無苦。馬即回信云：「出乎意料之外，菩薩真可謂大慈大悲也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、胞毒漸癒<span>&nbsp; </span>楊智堅居士之妻，民國廿八年秋流產胎下，而胞衣腐斕，血液中毒，暈厥不省人事，抬送醫院施手術，因體溫轉高，醫感束手，告警者再。即虔誦心經、大悲咒及觀音聖號，三日病漸減，旬日清醒而漸癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、流產獲救<span>&nbsp; </span>臺中賴林治之女阿蘭，因流產血崩而神智昏迷，恍惚至一陰森遠地，仍直向前，忽一少女，端正莊嚴，將其擋住推倒，起立便罵：「汝是何人，何無故推我？」據答：「此地非汝來者，應速回，回家便知。」言畢，便恭敬合掌念南無阿彌陀佛。醒告其母，母曰：「此大慈大悲救苦救難觀世音菩薩化身救汝也。」即身體健康，隨母念佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>救產後病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、產後驚風<span>&nbsp; </span>南通費慧茂居士，合家念佛，民國廿三年正月攜回印光大師加持大悲水一瓶，備濟病厄。二月初鄰居呂沖之媳，產後數日，房中忽現旋風，遂感怪疾，已奄奄一息。正束手無策，呂妻趨告費母，予大悲水持歸，交媳服之，胸中阻隔立消，驚風怪症即癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、產後傷風<span>&nbsp; </span>施智銘居士，江蘇南通人。民國卅二年二月妻戴氏產後傷風甚劇，醫藥無效。請倪錦繡居士等虔誦普門品及大悲咒，求大悲水飲之，即轉危為安。遂深信佛法，全家皈依印光大師，每日念佛及觀音聖號，求現生消災解厄，臨終直往蓮邦，親得佛法實益。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、產後重病<span>&nbsp; </span>臺中月眉糖廠總務課長鍾靈毓之妻生第五子時，得一重症，送鐵路醫院認為不可藥救，移太平間候死。此時惟默念救苦救難觀世音菩薩，全家亦求菩薩拯救，結果在太平間患同症者四人，三人已死，惟鍾妻一人病好出院。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>救驚風與痘麻</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、慢驚痊癒<span>&nbsp; </span>河南單縣楊子敬居士，曾受皈戒，家供西方三聖，奉觀音大士尤虔，家人患病，有求必應。民國廿一年春瘟疫流行，嬰孩殤於痧疹者無數。楊之次子德健甫週歲，忽於三月十六日患瘟疹甚重，偏身紫黑。至廿三日疹毒雖消，因誤服涼藥，致成慢驚，危險萬狀，急偕全家齊念觀音聖號，發每屆大士齋期放生之願，虔求默祐。第二次涼藥，忽於無意中傾覆。並取閱友送福幼編，恰得莊在田治其胞姪之病例云：「頭搖腹漲，昏睡露睛、喉響腹鳴等，均係慢驚之相，雖外現假熱，而內實真寒，非大辛大熱之劑，不能沖開寒滯，轉危為安。庸醫不知，所以殺人。」病相全符，即用原方：肉桂胡椒各一錢，炮薑四片煮服，果痰隨藥下，即能食乳，再用第二方「理中地黃湯」一劑而風減，四劑即痊癒。非蒙大士默祐，何能如是之巧耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、驚風即止<span>&nbsp; </span>郭晉康，在上海江西路營晉昌木器號。民國廿九年六月十九日七子初生時，即患驚風症甚劇，百般調治無效，皆謂此子無生理，擬投江中，以減其苦。因發心印送白衣神咒千張，期仗菩薩慈力，挽此一縷生命。發是願已，病勢立轉，霍然而止，聰明異常。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、痘危康復<span>&nbsp; </span>上海祝酣園，向不信佛。民國卅二年七月，小孫如松甫一歲四個月，出痘垂危，目生白翳，腎囊已縮，延痘科專家徐蓮洲診察，頻搖首示無可為。移臥地上，雙目緊閉，乾號無聲，而兩手尚左右摸索不已，意殆索其母也，不知其母已受翁勸，別處他室。如是者歷兩晝夜，適值星期日，祝在家心極慘痛，至辦公室，見案上有朱石僧之夢痕錄，信手取閱，內有一節云：「凡人臨終時，若能至誠念佛，並得他人助念，即能蒙佛接引，往生淨土。雖其人業障深重，亦能帶業往生。」牢記在心。午餐後，突想到虹廟禮佛，見正中端坐觀音菩薩，即虔跪默禱云：「小孫如松出痘垂危，壽若未盡，求菩薩加被、速賜痊癒。若壽僅此，亦望使早解脫，免受痛苦。酣園不德，自知宿世現生罪業深重，倘蒙慈悲，許我懺悔，願皈依佛法，廣行方便，冀消宿業。」拜畢回家，見如松仍臥地上，試呼其名，猶能舉小手作招呼狀。入夜，家人皆倦極熟睡，惟祝一人在側，即朗念佛號，隨念隨注視其動作，見其小口翕張，取蘆根荸薺湯灌之，並為點眼藥水，恐兩目受傷也。旋亦倦極睡去，醒已天明，而如松俯睡地上，將身撥正，突見左鼻孔外有黃濃鼻涕一條，竊以為怪，猶不知已蒙佛慈加被，仍取眼藥水點之，猶小手撐拒，突出哭聲，家人咸為驚醒，蓋哭不能出聲者已數日矣。僱婦從地上抱起，為換尿布，見腎囊已恢復如常人，始恍然知蒙佛佑，已不藥而癒，旋即康復。從此念佛憶佛，深悔從前不信之非也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、麻疹即癒<span>&nbsp; </span>蕭阿雪，住臺中半平厝。民國五十七年三月小女阿英出麻疹，忽變症不省人事，倒臥地上，即將斷氣，急迎兄蕭合居士，大聲念南無救苦救難觀世音菩薩，求大悲水灌入小口而即癒，以後服藥見效，體漸康復。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第五節<span>&nbsp; 
    </span>救嬰兒病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、泄瀉即癒<span>&nbsp; </span>周阿張，住上海新閘路金家巷，藝花為活，婦以洗衣為助。一子甫周歲，民國卅二年六月初患泄瀉，求土方煎服，病益劇。家貧摒擋求醫，服藥三劑亦無效。面黃骨瘦，無以為計。巷內住有張伯良居士，服務郵政儲匯局，家供西方三聖及觀音瓷像，早晚念佛。十七日退值回家，周婦即抱兒扣門，持香三枝，求代禱觀音菩薩。見其意誠，乃潔盃盛開水，焚香禮拜，虔誦大悲咒七遍，觀音菩薩一百聲，回向禮畢，以水交周婦飲兒。周婦夜夢一人破門入，在兒腹用力一捏，忽驚醒，知為菩薩來醫，即起焚香朝天拜謝，翌晨大便已見濃厚。下午候張回，懇再求水一次，即大便正常，病已癒矣。勸常茹素念觀音聖號，歡喜稱謝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、起死回生<span>&nbsp; </span>僑務委員會統計主任鍾騰浩之子，民國卅五年冬甫三歲，患高度熱燒症，住南京中央醫院，醫治近旬而死，醫囑速殮，催促至再，鍾心不忍，故意推延，與妻龔志道出外痛哭，忽憶周慶光夫人楊慧卿居士嘗言觀音菩薩靈感不可思議，即深夜至周家，焚香禮請所加持之大悲水，初為摩擦其顏面口鼻，繼及胸腹手足。疲甚倚床而睡，忽覺兒手摩身而醒，乃再為摩擦，並撬開牙關，以水灌之，忽能轉動呻吟，呼饑索餌，大喜過望！次晨醫至，嚴責何尚不殮？告以已癒，且能笑語，視之果然，驚問何藥能起死回生？鍾以瓶水對。醫不信，持往化驗，別無所有。龔為基督徒，因此靈感，特攜子叩謝觀音菩薩，常津津樂道。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、驅鬼救兒<span>&nbsp; </span>臺中蓮社施財班班員林阿銓之妹，住臺中東區南門橋附近，以耕田為業。民國卅七年生次子金星，身體瘦弱，常抱懷中，醫藥不斷。三歲時病重，僅存一息，忽見三四凶鬼，強奪懷兒，緊抱不放。觀音菩薩即從空降，用楊枝一揮，鬼即不知去向。向金星之母云：「汝要念阿彌陀佛，子即好養。」但不會念，向姊提及，即將念佛及念觀音菩薩之利益與意義等詳告，方開始念佛，子即轉弱為強，易養成人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、諸症痊癒<span>&nbsp; </span>何毅生居士，廣西平南人。母奉觀音菩薩最誠，弱冠從戎，臨別誡曰：「如遇苦難，但誠心念觀音聖號，定消災禍。」民國卅八年冬率隊撤離大陸，退入越南，居富國島，四十年長女雲霞生，次年患瘧疾兼黃疸病，全身發黃，兼高熱小便閉塞，荒島醫藥兩缺，病極危殆。忽憶母訓，虔誠燃香三炷，向天空虔念南無大悲觀世音菩薩，約一小時，即小便如注，危險化除。再念聖號數日，諸症痊癒。現已臺灣大學經濟系畢業。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五。咳喘根除<span>&nbsp; </span>何毅生居士，民國四十二年夏由越返臺，十一月十二日生次子何傑，適值颱風，住茅屋大房中，致患咳嗽氣喘等病，因無錢醫治，拖延日久，體質日弱，發熱三十九度五，頭已不能抬起。同室數十眷屬，皆搖頭嘆息！據彼等經驗，凡嬰兒病至頭伸不直，即無法挽救之徵。當夜即抱兒至晒穀場，繞念觀音聖號通宵，天曉即熱度減退，頭可伸直，精神較佳，且知食奶。如是虔念數日，得從垂危中挽救其生命。惟氣喘至四歲時仍未痊癒，四十四年函皈依師南亭上人，蒙寄中國古治喘驗方，藥僅數味，每年惟初伏中伏末伏三日午時，以薑水敷治始有效。乃依方敷治三年，所費甚少，果已根除。現肄業國立成功大學。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、光照復生<span>&nbsp; </span>賴林治居士，夫名阿俊，住臺中縣北屯鄉，朝暮念佛。女阿蘭，贅夫生男阿達仔，民國四十四年甫三歲，在門前被豬衝倒，即發高燒，昏迷不醒，據醫診斷為腦膜炎，中西藥均無效。延至二十日後氣絕放廳中地下，蓋以破布袋，定天明埋葬。晚課念佛，悲哀難止，隨念隨哭訴云：「阿彌陀佛，觀音菩薩，為何不保佑我耶？」哭至昏沉睡去，又輾轉睡不著，約四時許，忽見金光射入廳中，光明燦爛，突聞哭聲，急起往看，將布袋扯開，驚喜抱起，灌以溫水，亦知吞飲。次晨送臺中醫院小兒科診斷，須住院四月，能否痊癒，尚不可知？以貧難久住，當由陪往之林看治居士勸云：「既蒙佛菩薩加被，死而復生，只要一邊治療，一邊虔求佛菩薩庇祐，定會痊癒。暫住兩週，但須留其身旁念佛，不可間斷。」約一週熱漸退，能見能言，漸復原狀。賴欲回家，叫女來替，甫出院門，病忽惡化而昏沈，滿口流血。急回院至誠念佛，約半小時即已入睡，醒時病已消滅，漸復正常。到第十三日，醫囑明日出院。夜半病又惡化高燒，胸背有無數小紅點，醫搖首云：「腦膜炎後再出麻疹，最易引起肺炎，無法醫治。」當悲悔交集。林又勸曰：「也許佛菩薩慈悲加被，使在院出麻疹，便於醫治，再住一週，即可平安出院，你要加緊念佛，不要灰心。」以資安慰！果一週出院，身體健康，改名阿周，現已成人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、醒即病癒<span>&nbsp; </span>方敦谷居士，係現役軍人，世代信佛。民國五十八年九月十五日晚下班回家，長女方吟突發高燒，即送馬爾丁醫院急診，正忙找人掛號時，忽一少女誤將方吟碰倒地下，忙抱起來，只叫一聲，即暈過去，面色發黑，連呼不應。經醫急救，仍未哭叫，急一心默念白衣大士神咒，旋即醒哭，病癒出院。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第六節<span>&nbsp; 
    </span>救乏乳與夜哭</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、持素乳湧<span>&nbsp; </span>葛戴氏，農婦也。皈依三寶，持十齋。民國卅二年秋生女乏乳，其姨母教以發願與女持淨素三年，並為求大悲水飲之。氏毅然信從，即每日持大悲咒，念觀音聖號無間，乳汁遂湧，母女皆健康勝常人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、破齋乳乏<span>&nbsp; </span>某氏隱其名，讀書通文。夫家奉佛，翁長其鄉蓮社。氏亦皈依三寶，持十齋，後歆戒殺茹素功德，晉願長齋三年，且為文以勸世。民國卅二年春生子慮乏乳，誤信人言，遂破齋，乳終不暢，百計莫能滋。子竟疾患侵尋，瘦小僅及同時生者之半。次年七月自患霍亂甚劇，醫為注鹽水針，脈枯皮萎，屢刺不能入。其翁告以「病已危急，速發大願，從今長齋奉佛，或可挽救。」氏從之，翁為叩求佛及觀音菩薩座前，針即得入，轉危為安。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按地藏經云：「閻浮提人，初生之時，慎勿殺害，取諸鮮味，供給產母，及廣聚眷屬，飲酒食肉，能令子母不得安樂。」足證生子不宜殺生，尤宜持齋禮念觀音聖號也明矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、夜哭立止<span>&nbsp; </span>薛國維，任臺北市城中區衛生所秘書。妻在臺北電信局工作，生兩女，輪流夜哭，不眠不休，恐吵醒鄰居，每夜抱在馬路上行走，到處請人收驚無效。民國五十八年夏請衡鈺居士至家，念心經一遍，大悲咒及白衣神咒各七遍，求觀音菩薩加被，當夜即不再哭。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、求佛方安<span>&nbsp; </span>李雄傑，住臺北縣永和鎮竹林路二五巷五八號，服務臺北地方法院看守所。連生五女，民國六十二年已四十餘歲，方生一男，夜常啼哭。素信耶教，早已受洗，妻係臺灣人，信多神教，求主無靈，求神亦無效，始請同事衡鈺居士在辦公室為念大悲咒，求觀音菩薩垂祐，方有感應，夜即安睡。遂遵勸供奉觀音聖像，朝夕燒香禮拜，全家平安。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、禱即安眠<span>&nbsp; </span>劉樹民，住臺北市吳興街四九五號二樓。民國六十二年六月年將五十，喜生一子，送衡鈺居士紅蛋時，即介其子皈依，允俟滿月後再去。詎每夜啼哭，須換抱行至天明，焦急萬分！請醫診斷無病，收驚亦無效，路過松山寺前，想起尚未皈依，遂對天燒香三枝，口念「南無觀世音菩薩，祈祐我兒今晚熟睡，明早帶往松山寺皈依道安老和尚。」即一夜安眠，次晨抱往皈依，法名惠和，從此吃奶就睡，白胖可愛。再率妻女同往皈依，努力行善。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a06></a>第六章<span>&nbsp; 
    </span>善惡勸懲</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>世道不古，人心澆漓，好貪瞋痴慢，縱殺盜淫妄，禮教不能勸化，刑罰不能制止，惟有弘揚佛教，闡明因果報應之事理，可以動其從善去惡之良心，人即不畏國法，未有不畏因果者，國法或可以權勢機巧而脫，因果決不以富貴幽隱而遺也。涅槃經云：「善惡之報，如影隨形，三世因果，循環不失。」語云：「種麻得麻，種豆得豆，天網恢恢，疏而不漏。」此因果報應之定律也。殺盜淫妄為惡業之最重，所得惡報亦最慘，俾知警惕改悔，此懲惡即以勸善也。盜妄二業，稍知自愛者尚能制而不犯，而最易犯者唯殺，最難斷者唯淫，世皆以食色性也。視淫殺為當然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>殺則以我之強，陵彼之弱，以彼之肉，充我之腹，只顧一時之適口，誰信歷劫之償還。楞嚴經云：「以人食羊，羊死為人，人死為羊，如是乃至十生之類，死死生生，互來相噉，惡業俱生，窮未來際，以是因緣，經百千劫，常在生死。」此人與動物三世輪迴，循環互食之因果世。即畢生不曾殺生，而日日食肉，即日日殺生，彼屠獵漁夫，皆為供食肉者之所需而代為之殺耳。故古德云：「欲免世上刀兵劫，除非眾生不食肉。」願雲禪師戒肉食偈云：「千百年來碗媄慼A怨深似海恨難平，欲知世上刀兵劫，但聽屠門夜半聲。」是知殺生食肉，實為吾人升沉，天下治亂之本，非細故也。況佛說十善戒經曰：「噉肉者多病。」經近代科學及醫學實驗結果，證明食肉即慢性中毒，能引起風濕、癌症、各種腸胃心臟肝腎等疾病而早死。若殺人者人痡之，殺人之父，人亦殺其父，殺人之兄，人亦殺其兄，現報如此，後報更重。華嚴經云：「殺生之罪，能令眾生墮於地獄畜生餓鬼。若生人中，得二種果報：一者短命，二者多病。」解曰：「三塗是正報，人中是餘報。」此懲殺生食肉之惡報，絲毫不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>淫則青年男女，恣情好色，縱慾戕身，甚至放蕩邪淫，自詡風流快樂，而傷風敗俗，傾家喪命，悔已無及，深可悲也！邪淫者，凡屬他人之夫妻兒女，我以邪心犯之者皆是。即己之夫妻，而犯非其時，交非其處，或屬神聖之誕期，犯天人之禁忌者，皆邪淫也。請閱壽康寶鑑，即可詳知。至於男女娼優，以宿世惡業，墮此下賤，不加憐憫，反恣淫穢，其損德招報，誠堪畏懼！若犯處女童男，或私奴婢僮僕，或交寡婦鰥夫，是乃禽獸之所不為，人神之所同嫉。若亂尊卑長幼，或污僧尼清眾，尤天律之所不容，冥報之所不宥。此皆罪大惡極，當惕然省，悚然懼，戒慎自持，戰兢勿犯者也。蓋天道禍淫，其報甚速，苟行為之不修，即災殃之立至，冥冥之中，或默消其福，陰奪其壽，或削其功名，降其病禍，或酬償於妻女，受報於子孫，或生遭五刑之誅，歿受三塗之苦。華嚴經云：「邪淫之罪，亦令眾生墮三惡道。若生人中，得二種果報：一者妻不貞良，二者不得隨意眷屬。」罪福報應經云：「淫人婦女者，死入地獄，男抱銅柱，女臥鐵床。從地獄出，當生下處，墮雞鴨中。」女犯邪淫，亦復如是。此懲縱慾邪淫之惡報，亦絲毫不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>普天之下，殆無不造淫殺二業之人，誰知我與一切眾生，皆在六道輪迴之中，輾轉相淫相生，復輾轉相殺相食，彼固曾為我之父母姊妹，眷屬兒女，我亦曾為彼之父母姊妹，眷屬兒女。彼固頻由惡業之力，或於人中，或於異類，受我之淫與殺。我亦頻由惡業之力，或於人中，或於異類，受彼之淫與殺。久經長劫，相淫相生，相殺相食，了無底止。凡夫不知，如來洞見，不思則已，思則不勝慚惶悲憫也。楞伽經云：「一切眾生從無始來，在生死中輪迴不息，靡不曾作父母兄弟，男女眷屬，乃至朋友親愛侍使，易生而受鳥獸等身，云何於中取之而食？」梵網經云：「一切男子是我父，一切女人是我母，我生生無不從之受生，故六道眾生皆是我父母。」應生孝順心，慈悲心，則方便救護之不暇，何忍起惡劣心，而思淫辱乎？殺食乎？忍辱經曰：「佛言：善之極莫大於孝，惡之極莫大於不孝。」是以感動天地，最為迅速，自古忤兒逆媳，雷殛神誅，或受刑獄災禍病夭，或生逆子還報自身。現報最慘，後報尤酷，佛說父母恩重難報經曰：「不孝之人，身壞命終，墮於阿鼻無間地獄，歷劫受殃，無時暫歇。」此懲不孝之惡報，尤絲毫不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若孝子孝婦，天眷神祐，極為周全，或賜福延壽，或消災免難，種種福報，罄竹難書。觀經三福，以孝養父母，具足眾戒，深信因果，為淨業正因。梵網經云：「戒雖萬行，以孝為宗。」若更改惡行善，持戒念佛，生則福壽智慧，名利子孫等，有求必得，歿即往生淨土，離苦得樂，福壽無量也。本編所舉各事例，可為明證。所謂先以欲鉤牽，後令入佛智，此勸善之現報，亦絲毫不爽也。但不可謗無因果，怙惡不悛，或既得福報之後，仍存不善之心，甚至忘恩燬像，破戒殺生，續造惡業，自遭天譴，非菩薩之不慈悲，而不再予救護，因諸佛菩薩皆勸善而不護惡，因必有果，決難逃避也。逃避之法，惟有隨作隨懺悔，斷後續心，永不再作，則天譴雖嚴，不加悔罪之人。況懲惡即以勸善，普勸中外同胞，速發改惡遷善之大心，常念彌陀觀音之聖號，普為回向，求生淨土，庶可轉後報重報，為現報輕報，甚至現報後報皆可轉吉，命終決定往生極樂，見佛聞法，得無生忍，及大神通，分身十方，廣度歷劫父母眷屬恩仇怨親人等，及被我淫殺食衣一切眾生，同生極樂，永脫輪迴，此又勸善之後報，尤絲毫不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>惟從因感果，相隔之時間，則有長短遲速之不同耳，若但見眾人造因，而不及目睹其所受勸懲之後果，或但見眾人受報，而無力究明其所造善惡之前因，即謂因果無憑，不足置信，則善無以勸，惡無以懲，由是，安分者失卻惕厲奮發，積極行善之熱心，放肆者竊發無所忌憚，敢於作惡之妄念。馴至是非混淆，廉恥道喪，人欲橫流，貪瞋日甚，人與人爭，但逞損人利己之私欲，國與國競，充滿恃強陵弱之暴行，使天下大亂，永無寧日，核子毀滅，慘不忍言也。余雖救世有心，而弭劫無力，謹錄觀音靈感之懲惡勸善，報應昭彰，改惡行善，逢凶化吉等近事各數則，使善者聞之益勸，不俟獎賞之加，而行善益力；惡者見之自危，逾於刑罰之及，而改惡自新。若惡已遭禍而速改，禍即轉福，善已得福而益勉，福報更大。不但挽救人心，消弭浩劫，輔助王化，共樂昇平，抑且救人慧命，共成佛道，化此苦海，皆為極樂。救己救人，救國救世，皆易於反，惟在吾人之共信共行耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>孝增福壽</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、福壽康寧<span>&nbsp; </span>玉成大師，名嚴璞，號脫山，江蘇泰縣人。俗姓沈，性慈孝聰穎，年十七，隨父渡江，遇暴風雨覆舟而獲救，因悟人生本幻，發心依宏開寺應懷老人出家，研教不倦。受具戒後，往金山高旻兩禪堂參禪，稍有省悟。復參謁普陀九華天臺諸山高人，求授心要。聽焦山通智法師講楞嚴經，至七處徵心，恍然大悟。奉師召回處理寺務，孝性天成，即迎養寡母於寺，無疾而終。又思木本水源，創建沈氏家祠，供奉佛像及沈氏祖靈，贖遺產，安僧眾，以司香火祭祀。復興觀音寺、西來庵、竹林庵等殘破寺廟，供奉觀音大士。民國十九年泰縣共匪為禍，燒殺無忌，避居北山寺，迨匪風稍靖，束裝回宏開寺，行李業已登車，忽腹大瀉而止。當晚寺鄰夏振興雜貨店員向登榮，聞匪來，匿寺旁，被匪搜殺，師因腹瀉未返而得免。次日並未服藥，腹瀉頓止，此精誠所感，蒙大士救護也。晚年專修念佛三昧，精進逾琚A而六根聰利，矍鑠異常。廿五年秋預知時至，召回各寺子孫，囑以後事，命結期念佛四十九日，至十月初九日圓七時，說偈安詳而逝，享壽八十有三。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按師雖出家，猶迎母終養，建家祠而中供佛像，旁供祖靈，置產安僧，以司香火祭祀，在家人亦宜效法，使祖先皆蒙佛力超度，誠孝之大者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、福壽無量<span>&nbsp; </span>傅爾臧居士，字壽臣，浙江鎮海人。性純孝，家貧，習糕餅業以養親。清光緒十一年二月母虞氏病，割股和藥以進，九月父又病，割股如前。父母歿後，即長齋念佛及觀音聖號，並戒殺放生，以資冥福，而報佛恩！後皈依智銳法師，受戒於普陀山。民國二十年二月忽患病，三月初八日自言見佛持蓮華來迎，趺坐而逝，異香滿室，享壽七十有九。瑞相昭然，決定生西，福壽無量也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、富貴壽考<span>&nbsp; </span>朱慶瀾居士，字子橋，浙江山陰縣人。父宦魯，生於濟南，幼以孝聞。歷任州縣及省長督軍等職，視人民疾苦若切膚之痛，博愛慈祥，公忠惠濟，見一切善行，若決江河以赴之。卸職後，即發心專辦救人之事，歷任豫陝甘旱災、江淮水災、北五省及川黔等賑務，活人數千萬。五十歲後皈依印光大師，專修淨土法門，二六時中念彌陀觀音聖號，從未稍間。凡有關佛門中事，如興建哈爾濱極樂寺，興修長安大興善寺及各塔院，重興陝西佛法，影印磧砂大藏經等，無不維護提倡。至於興建法會，一切隨緣功德，不勝枚舉。抗戰軍興，由京而鄂而渝而陝，奔走難民救濟屯墾及弘法利生各事，不肯休止。民國三十年一月十二日住西安災童教養院，早起沐浴薙髮，書平日受請未書之屏聯等計百件，子勸休息，笑謂無庸，後此即可長休矣。晚召襄辦賑濟各友，囑將未完救濟屯墾及山陰祖地等事，代為完成。至於子孫雖多，尚能安愚，我當無所罣念矣。次晨六時起床，更衣盥漱後，回床坐化，面現笑容，與生時無異。享壽七十。十四日入殮，猶肢軟頂溫。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、孝延母壽<span>&nbsp; </span>江蘇黃慧淳居士，父死未三載，民國十五年元旦之夜，母又年老病危，名醫束手，萬無生理。百思無計，惟有虔求觀音菩薩加被，遂誠念聖號，發心割腰肉一塊，代藥以進。母服畢，便覺身心清涼，得睡片刻，從此漸安，越數日即霍然癒。延壽十年，至廿四年正月十二日無疾而終。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、節孝延壽<span>&nbsp; </span>先曾祖妣毛母李太夫人，世居湖北通城之馬港，虔奉觀音菩薩。先曾祖端元公積學早逝，先高祖盛周公，高祖妣張太夫人，金太夫人均在堂，時甫三十二歲，守節撫孤，以母兼父，孝養翁姑，以媳代子，周旋於兩姑之間，曲盡孝道。且豪俠好義，有丈夫氣，急人之難，撫人之兒，亦勞怨不辭。清末洪楊之亂，湘軍屢戰於此，某日聞寇警，急奉翁姑奔於前，襁負三子隨於後，倉皇逃避，見姪被棄哀號，即稟翁姑：「媳有三子，棄一可也，兄惟此子，忍令絕嗣耶？」乃棄長子於途，攜姪同逃。子追不及，寇至欲兵之，詢知其情，義而捨之，寇退，仍獲團聚焉。迄翁姑先後棄養，家雖中落，皆葬祭盡禮。而哀毀過甚，及次子先逝，孫曾多夭，積憂愁而生乳癌，潰痛甚劇，醫謂無救。吾祖躬率吾父禱於觀音菩薩座前，忽夢大士教以青絲瓜擣敷而痊癒，延壽兩紀。四代同堂，晚景歡娛，精神矍鑠，無疾而終，享壽八十有五。沔陽夏少平鍾武先生為立節孝傳，刊入家譜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、孝延雙壽<span>&nbsp; </span>余岳父鄭公文成老先生，岳母吳太夫人，世居湖北通城南區鄭家嶺，遷何婆橋之何家壟。佛神並信，尤敬奉觀音菩薩。父早死，事母極孝，定省必敬，葬祭盡禮。性均仁慈，無所矜飾，好善樂施，不使人知，家雖小康，不使有餘。積德潤身，故蒙大士垂祐，同享福壽。民國卅八年春余夫婦撤退返里，陰曆四月初五日適為岳父七秩誕辰，為慶七旬雙壽，均身體康健，精神愉快，尚無老態。別後音問斷絕，倏忽二十六年，余妻純孝，為求父母福壽康寧，早晚課後，加念觀音聖號，虔誠回向，諒蒙慈祐，有求必應，但不知反攻還鄉尚能團聚否耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>孝瘉疾病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、孝癒自病<span>&nbsp; </span>聶雲臺居士，名其杰，湖南衡山人，在上海創辦睌蚽蝦t。妻蕭氏，性孝慈，母病危時，嘗割臂肉煎藥奉母。遵姑教，每月逢九持觀音齋，焚香禮拜。清宣統元年冬患子癇症，抽搐不知人事，胎下後昏迷不醒，目閉口噤，經兩日夜。聶守榻旁，無所為計，忽聞呼夫及兒：速叩拜觀音菩薩。問菩薩在何處？答在窗臺上。拜畢，目已能開，神智清明，言語如常，病即癒矣。以其志心誠孝，故蒙大士顯靈救拔，非偶然也。問菩薩穿何衣服？答云：「穿白袍，繡卍字。」次年特製繡卍字袍，交聶親送普陀山寺中，以報慈恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、孝癒父病<span>&nbsp; </span>倪士釗居士，字省三，浙江永嘉縣人。中年偶誦金剛經有悟，頓改前非，力圖自新，誓茹長素，提倡淨土，不遺餘力。民國十八年父病危，醫藥罔效，默禱觀音菩薩，割股救父，病果即癒。念佛益精進。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、孝癒母病<span>&nbsp; </span>臺灣陳林阿嬌，久病纏綿，民國四十五年由沙鹿遷居臺中市大雅路，長子振中甫八歲，侍奉湯藥等不離左右。蓮社中諦念佛班班長陳金枝居士，見其病入膏肓，臥床呻吟，子在旁流淚，孝心可嘉！特代請西方三聖像，配鏡框掛床前，教其子合十念阿彌陀佛及觀世音菩薩，約二時餘，再教回向，祈佛菩薩垂祐母病早癒。並勸阿嬌靜聽隨念。即依教奉行，虔誠常念，哀求母病早安。阿嬌眼觀聖像，耳聽聖號，心有所依，數日後母子同夢白衣女人，持藥草一束，自稱「觀世音菩薩，汝病吃此藥即安。」交其咀嚼吞下，醒即輕快，日漸康復，母慈子孝，共享天倫之樂也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按子甫八歲，即能侍奉湯藥等不離左右，虔誠念佛，求母病癒，以此純孝，故感大士賜藥康復，樂享天倫。凡為名利遠遊，任父母老病生死而不顧者，豈不愧煞！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、孝癒妻病<span>&nbsp; </span>北平劉性信居士，幼入商界，民國二十年皈依北平通明寺普老和尚，家內上房供奉觀音菩薩多年。妻薛氏染氣臌病年餘，醫藥罔效，一日返家，見妻臥病甚重，滿身胖腫。晚回商號禮佛畢，即一心祝禱云：「弟子在外營生，上有八旬雙親，下有弱小兒女，苦無兄弟姊妹，惟妻在家經理家務，倘有不測，二老無人奉養，務求我佛垂慈，延妻壽命，代養雙親。」如是祝禱三次，以求感應！次日返家見妻安坐榻上，笑容可掬云：「吾病好矣。」問何人治癒？妻曰：「昨夜一老嫗帶一小玩童，謂來治病，從懷中取出膏藥一張，貼吾臍上，即手到病除。問居何處？嫗云『住汝家上房多年。汝病已愈，不必醫治。』遂下榻而去。至清晨，身覺清爽，病去大半。」劉云：「此係觀音菩薩帶紅孩兒來為汝治病，因余在佛前為汝求過三次，祈祐汝病癒，奉養雙親，故有此靈感也。」旋即康復，身體強壯。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>孝脫險難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、脫險升天<span>&nbsp; </span>先祖永琱翩A性剛直，篤於孝友，養母課弟，奔走取給歲苦不足，而菽水承歡，必豐必敬。晚年嗜酒善飲，偶獲旨酒佳肴，即奉母及弟，陶然共醉。既醉而退，輒嫉惡漫罵，使人不敢為非，品行不端者畏不敢見，謗為酒糊塗，實則聰明正直，借酒以裝糊塗，藉醉漫罵，以警惡向善也。先祖妣胡太夫人，相夫事姑，孝順備至，常隨禮拜觀音菩薩，備極虔誠。某年冬紡曝簷下，聞姑召，急起疾趨，壁忽傾壓，坐席粉碎，稍遲一步，慘不忍言，人咸以為至孝之徵，實蒙大士救護，俾速脫險，否則何召喚之不先不後，恰於壁傾前之俄頃耶？享壽六十二歲，疾終內寢。先祖一生自強不息，勇於行善，每遇貧困者，便傾囊相助，晏如也，故壽而康。民國十八年冬月某日襄祭毛氏宗祠，終日跪拜無倦容，飲食亦無少減，祭畢晚歸，圍爐團坐，談笑如常。忽囑後事，命取壽紙隔室焚之，吾父見其無病容，將留半以待臨終時用，詬即知而責曰：「紙應燒完，留半何為，以我不死耶？迎我之車馬人等已至門外，因此時不吉，可命稍候。」坐談至黎明，謂吉時已至，登榻臥逝，享壽七十二歲。旋即剿匪抗戰，國破家亡，險難重重。觀其身無病苦，心不貪戀，車馬迎候，從容自主，豈非以至孝而升天道，得免人世之劫難耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、脫難壽終<span>&nbsp; </span>先父握誠公，先母郭太夫人，均天性至孝，常以得親順親為樂，追隨先曾祖母及先祖父母供奉觀音大士，必誠必敬。雖治家勤儉，而孝養必豐。常先意承志，曲體親心，事畜之餘，不為居積，人有急難，竭全力助之，不足，則以典貸繼之，無吝色。其貧不能償者，輒焚其券，而所稱貸於人者，錙銖必償。非義之財，一介不取，曾商於沔陽之洪湖，途拾鉅金，久候失者而復之，無德色。而世俗所謂諸善舉，類皆知無不為，為無不勇，終其身勞心瘁力，惡衣非食，有時或瀕於脫粟無衣之境，無慍色。先祖母晚病痿痺，吾父吾母禱神求醫，願減己齡，以益母壽，嘗湯藥，侍晨昏，衣不解帶者八閱月，卒以不起。十年之間，先曾祖母及先祖兄弟先後棄養，皆哀毀逾琚A葬祭盡禮。門祚衰薄，強暴肆陵，吾父捨農而商，遠避城市，家存糧物，復被掠一空，戚友咸勸其控究，吾母則以「聞之祖訓，德不修，外侮乃至，身外物何足算，吾修吾德爾。」吾父大韙其言，益互相勉勵以時自省也。某年豢豕肥，待售得值，將以贖質產，會族某乞貸，囊空驅豕予之，某既富而悍負，或謂宜責償，吾母阻之曰：「吾德不修，宜自省也。」里某以田求售，旋負約不予田，亦不返值，或謂宜訟理，吾母阻之曰：「吾德未修，宜自省也。」吾父之貧而好施，終身不退，及吾母之損己寧人，成夫之美，皆恪遵祖訓，以博親歡，而樂為之也。民國廿七年十月吾甫撤退返里，國軍隨亦撤守通城之九嶺，吾家適在敵前，在槍林彈雨中，急奉親挈眷逃避相師山，得免於難。母旋壽終，吾父命吾墨緻即戎後，攜孫返家，曾誤踏地雷未發，失足墜懸崖未傷，在連年拉鋸戰況下，被俘脫逃，敵兵以槍三射而未中，鄰里灰燼，吾家老屋數椽竟無恙，殺人盈野，吾父皆安全脫險，而獲享壽六旬，壽終正寢，合葬宅右之生瑩，清翰林蒲圻張海若先生為立合傳，影印行世，人皆以為至孝修德之報，得蒙大士救護之恩也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>不孝現報</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、全家慘死<span>&nbsp; </span>鄧可鑫，湖北陽新縣人。其母不孝其姑，因鑫之不孝而自縊。鑫之不孝，又由其妻徐寶姬之不孝而挑撥。鑫以不孝及本房人少，受族中鄧百川之欺壓，而參加匪黨地下工作，因匪得勢而抬頭，至紅軍過境，土劣嫉之甚深。百川刁滑，管會堂，迄國軍過境，川在祠堂集會，酒酣謂眾曰：「可鑫是共產黨，某某受害，均其指使，如我年輕，必與拼命，汝等不敢。」再三挑撥，又云：「事不宜遲，汝等有膽就動手。」眾人在百川劫持下，將鑫縛繫石塊，沉河慘死。百川又云：「斬草要除根，鑫妻徐寶姬有孕，將來報仇可怕。」眾至鑫家，徐已逃走，至長灘苞谷林內生一子，棄之再逃，致子被狗咬死。逃至武昌，求同鄉建設廳長石瑛伸冤，石留作女工，每月給工資二元。迄最高法院刑庭推事鄧葆蓀，陽新人，至武昌晤石，徐出哭訴，欲為夫復仇。葆蓀帶徐至陽新會館，允為設法。適有族人受百川欺壓者來十餘人，暫留鄧永卓等三人，授以方略及公文，以免沿途軍警留難，乘百川某夜在祠堂算帳飲酒時，三人突入，將川捕出祠門，即聞喊曰：「可鑫來了，不得了，我命完了。」問可鑫何在？川曰：「前面不是可鑫嗎？可鑫！我錯了，以後定做道場超度你。可憐我母已七十，無人奉養，饒我吧！」數百里不敢再出一詞，直至武昌徐家棚下車，徐即持訴狀，扭川直趨警備司令部，大喊伸冤，連同證人三人，立即訊問，將川收押。蓀妻即夢鑫來謝。百川知錯悔悟，託人求蓀，蓀曰：「汝在獄中，只要常念觀音菩薩，虔誠懺悔，終有脫難之日。」因其苦求不已，以此勉之。果蒙大士垂祐，僅判徒刑七年，坐未數年，得假釋回家，生一子後方死。徐寶姬改嫁陳某，被亂軍殺死，報亦慘矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按鄧可鑫全家不孝，母自縊而己被淹，子被咬而妻被殺，竟滅門絕後，其現報之慘而速有如此也，後報更慘，當墮無間地獄，受苦無窮，可畏哉！鄧百川教唆殺人，法應處死，由其被捕時一念老母之孝心，及獄中常念觀音而懺侮，竟獲減刑假釋，生一子以承其後，現報既已轉輕，後報當亦可轉，彌天大罪，當不得一個悔字，使不孝及廣造淫殺等惡業者知速改悔也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、女遭磨死<span>&nbsp; </span>王良仙，四川永川縣新店鄉人，初中畢業，白皙秀潔，女工亦佳。父為匪首，殺人有所獲，始改業造紙。民國廿九年春因匪夥欲向其索款並謀害，乃先買長槍一支，放床席下以防匪，旋又買短槍一支，早餐後在客堂擦洗。其母出外摘菜，造紙工人赴廠作工，屋內惟父女二人，因父阻其與肄業成都立達中學之同鄉張洪松談戀愛，竟取長槍自背後將父擊斃，仍送藏原處，再喊其父擦槍滑機致命。經保甲馳驗，桌上有拆散短槍，席下長槍尚熱，子彈殼比對無異。報由法院檢察官偵查起訴，忽變供為被人攜槍謀害，在廚房聞槍出來，人已逃走。因出事之前數日，有匪徒欲劫害其父之事，全鄉皆知。經前後二推事及院長審訊，均不敢遽加判斷。至三十年五月，新任院長鄧葆蓀細閱案卷，其住宅係三開間，其父在中間客堂方桌上向外擦槍，後壁無窗，左右兩房均為視線所及，天井下有一長巷至廚房。子彈進口在背上，如為外來匪徒，必攜槍對面射擊，如至房內取槍，必為其父發覺，開槍後亦必攜槍或棄槍而逃，何必還置席下？此理甚明。次日開庭，以此各點詰問，女雖善辯，無詞置答。乃以溫語告之曰：「父女天倫，汝受張洪松之騙，已託成都法院捕張，張逃，在其箱內搜出汝照片七八張，今交汝閱。」女已含淚，仍不承認。其叔母在旁呼曰：「王良仙有報應，我知汝必遇明眼法官也。」鄧為慎重而未即結，當夜復在夢中審此案，當庭宣判主文為：「王良仙殺直系血親尊親屬，處無期徒刑，褫奪公權終身。」旁有長袍馬褂者數人呼曰：「辦得對，辦得對。」醒後數日，部派推事姚鎮甲到差，姚係廿八年高考及格，能力亦優，令接辦此案。王為姚妻作小孩衣服，日夕進言，故訊問二次後，向鄧報告：「王案冤枉，想宣判無罪。」鄧將見解詳告，姚不採納，為保持審判獨立精神，惟囑仔細斟酌。開庭之前一日，姚又向鄧云：「王實冤枉，所說極有理，其父係被匪殺無疑。」迨至傍晚，姚忽自樓上倒擲樓下，大喊有鬼，亂跳亂撞，頭部血流不止。扶至院長室，即清醒云：「有鬼要伸冤，又有許多怪面目的鬼向我怒視。」一連三日，日夜派人看守，並捆其手足不能動，而口中仍呼有鬼。送醫院調養近月，時醒時亂。王案由鄧親判，以王殺父時未滿十八歲，減處無期徒刑，如前夢判主文。判後姚即清醒出院。鄧信佛教，深夜念佛後，在院中步月，忽聞執達員房內劈拍一聲，驚視門已上鎖，呼人開視，見內牆有一小洞，係王從看守所穴牆圖逃。王隨上訴，解重慶高等法院，三審均駁回。王又穴牆圖逃，被女看守掌頰流血，並上鐐，約一月折磨而死，此中因果，報應不爽。惟王母一人念佛及觀音，女每斥為迷信而不理，得保生命出家為尼。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按王良仙因淫心受阻，而盜槍殺父，妄報妄供，圖卸罪責，殺盜淫妄俱全，誠大逆不孝，天厭神怒。故姚欲枉法開脫，即遭冤鬼怒纏；鄧為依法宣判，即夢眾鬼稱善。王已判決免死，仍為業力所驅，一再穴牆圖逃，致受磨折即死之現報，其後報當更慘不忍言也。其父為匪，劫財殺人，幸免國法之誅，終被其女所殺，焉知其女非其所殺之人，而投胎報怨，可謂現報之至巧而不漏者也。女死絕後，財帶不去，而殺盜之業隨身，後報尤可畏也。其母一人念佛及觀音，得出家為尼，現享清淨之福報，後獲極樂之佛果，善惡分明，絲毫不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、媳遭火斃<span>&nbsp; </span>河南侯予吉之母舒氏，為其父繼室，薄待前妻之子，子遂出商於無錫。舒生予吉繼吉二人，而交相惡，且常忤逆其母，一室之內，母子兄弟，婆媳妯娌，詬誶時聞，而以予吉之妻邢氏不孝尤甚。民國卅三年六月十六日予吉以故忤母，怵言將火屋，母激之，遽爇火狂擲，適中積薪，不可遏抑，邢氏竟斃火中。方火發時，邢氏本不在內，因戀財屢入取物，最後竟不復出，由救火者冒險入救，見其擁被伏地，背皮浮脫，氣已絕矣。全室凡六楹，予吉居東，弟居西，因弟設肆經商於本鎮，西室由文君攜妾賃居，供有觀音聖像及佛經，室竟無恙。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按侯母薄其前出，而己所生二子，竟交惡不孝，終燬其室。媳尤不孝，竟死於火，報亦慘矣。此係現報花報以示警，若不改悔行孝，後報尤慘，可畏哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>詩云：「哀哀父母，生我劬勞，欲報之德，昊天罔極。」豈可不孝耶？孔子曰：「夫孝天之經也，地之義也，民之行也。」本乎天性之自然，眾生之良知，羊知跪乳，鴉知反哺，孩提之童，無不知愛其親，不教而知，不學而能，固不待乎勸者也。無如世風日下，人類不齊，或為物慾所蔽，或為邪說所迷，遂致斲喪天良，汨沒真性，忤逆父母翁姑，恬不知非，甚至弒父殺母，自以為是，此天下所以大亂，苟無因果報應以資勸懲，將不知伊於胡底也。以上各節，勸孝懲逆，報應昭彰，故欲求福免禍，亦應克盡孝道也。父母翁姑在堂，如佛在世，當服勞奉養以安之，或立身行道以顯之，並勸持齋戒殺，常念彌陀觀音聖號，以求生享福壽康寧，死即往生極樂，而報養育之恩於萬一耳。謹增刪古歌以勸孝，讀此而猶不孝者非人也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>增刪王中書勸孝歌</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>孝為百行首<span>&nbsp; </span>詩書不勝錄&nbsp; 
    富貴與貧賤&nbsp; 俱可追芳躅&nbsp; 若不盡孝道&nbsp; 何以分人畜</p>
  <p class=MsoPlainText style='text-indent:24.0pt;'>我今述俚言<span>&nbsp; </span>為汝效忠告&nbsp; 
    百骸未成人&nbsp; 十月懷母腹&nbsp; 渴飲母之血&nbsp; 饑食母之肉</p>
  <p class=MsoPlainText style='text-indent:24.0pt;'>兒身將欲生<span>&nbsp; </span>母身如墮獄&nbsp; 
    父為母悲傷&nbsp; 妻向夫啼哭&nbsp; 惟恐生產時&nbsp; 身為鬼眷屬</p>
  <p class=MsoPlainText style='text-indent:24.0pt;'>一旦見兒面<span>&nbsp; </span>母命喜再續&nbsp; 
    愛護如心肝 &nbsp;日夜勤撫鞠&nbsp; 母臥濕簟床&nbsp; 兒眠乾被褥</p>
  <p class=MsoPlainText style='text-indent:24.0pt;'>兒睡正安穩<span>&nbsp; </span>母不敢伸縮&nbsp; 
    一聞兒啼聲&nbsp; 心驚與膽覆&nbsp; 兒若好夜啼&nbsp; 吵鬧不安宿</p>
  <p class=MsoPlainText style='text-indent:24.0pt;'>百計取兒歡<span>&nbsp; </span>心焦不敢觸&nbsp; 
    兒糞不嫌臭&nbsp; 兒病甘身贖&nbsp; 寢食不能安&nbsp; 求神兼作福</p>
  <p class=MsoPlainText style='text-indent:24.0pt;'>橫簪與倒釵<span>&nbsp; </span>不暇思沐浴&nbsp; 
    兒若能行走&nbsp; 舉足慮顛仆&nbsp; 兒若能飲食&nbsp; 省口恣所欲</p>
  <p class=MsoPlainText style='text-indent:24.0pt;'>乳哺經三年<span>&nbsp; </span>血汗耗千斛&nbsp; 
    劬勞辛苦盡&nbsp; 兒年四五六&nbsp; 衣食父經營&nbsp; 禮義父教育</p>
  <p class=MsoPlainText style='text-indent:24.0pt;'>父貧或農工<span>&nbsp; </span>艱辛難盡述&nbsp; 
    日夜竭勤勞&nbsp; 資財苦積蓄&nbsp; 只為養兒計&nbsp; 衣食憂窮蹙</p>
  <p class=MsoPlainText style='text-indent:24.0pt;'>更望子成龍<span>&nbsp; </span>延師課誦讀&nbsp; 
    紙筆與束脩&nbsp; 在在籌豐足&nbsp; 慧敏恐疲勞&nbsp; 頑純憂庸碌</p>
  <p class=MsoPlainText style='text-indent:24.0pt;'>有過代掩護<span>&nbsp; </span>有善先表暴&nbsp; 
    兒行十里程&nbsp; 親心千里逐&nbsp; 日暮未歸來&nbsp; 倚門繼以燭</p>
  <p class=MsoPlainText style='text-indent:24.0pt;'>慈愛本天性<span>&nbsp; </span>真實無妄出&nbsp; 
    愛惜千萬般&nbsp; 年至十五六&nbsp; 性氣漸剛強&nbsp; 行止難拘束</p>
  <p class=MsoPlainText style='text-indent:24.0pt;'>兒長欲成婚<span>&nbsp; </span>為訪閨中淑&nbsp; 
    財禮費金錢&nbsp; 衣飾損布粟&nbsp; 一旦媳入門&nbsp; 父母心喜慰</p>
  <p class=MsoPlainText style='text-indent:24.0pt;'>誰知得婦美<span>&nbsp; </span>待親反疏忽&nbsp; 
    視親面如土&nbsp; 愛妻顏如玉&nbsp; 親責瞪雙眸&nbsp; 妻罵不為辱</p>
  <p class=MsoPlainText style='text-indent:24.0pt;'>妻欲無不從<span>&nbsp; </span>妻言不敢拂&nbsp; 
    美食瞞雙親&nbsp; 偕妻啖私室&nbsp; 親穿舊布衫&nbsp; 妻著新羅服</p>
  <p class=MsoPlainText style='text-indent:24.0pt;'>父母或鰥寡<span>&nbsp; </span>不憐守孤獨&nbsp; 
    定省竟荒疏&nbsp; 糕餌先兒屬&nbsp; 健只與一飯&nbsp; 病惟與一粥</p>
  <p class=MsoPlainText style='text-indent:24.0pt;'>衣服任單寒<span>&nbsp; </span>衾裯失溫懊&nbsp; 
    親老或久病&nbsp; 服事厭重複&nbsp; 吝財不延醫&nbsp; 反怨不早卒</p>
  <p class=MsoPlainText style='text-indent:24.0pt;'>任從婦女們<span>&nbsp; </span>語言刺心腹&nbsp; 
    親病忽垂危&nbsp; 兄弟分田屋&nbsp; 不思創業難&nbsp; 反嫌遺產薄</p>
  <p class=MsoPlainText style='text-indent:24.0pt;'>一旦到無常<span>&nbsp; </span>孤棺殯山谷&nbsp; 
    享祭徒虛文&nbsp; 設宴自歡樂&nbsp; 坎陷不添土&nbsp; 草木不掃割</p>
  <p class=MsoPlainText style='text-indent:24.0pt;'>渾似無主墳<span>&nbsp; </span>養子曾何託&nbsp; 
    更有不孝子&nbsp; 父死無管束&nbsp; 敗盡父所遺&nbsp; 為非坐牢獄</p>
  <p class=MsoPlainText style='text-indent:24.0pt;'>慈烏尚反哺<span>&nbsp; </span>羔羊猶跪乳&nbsp; 
    人為萬物靈&nbsp; 何反不如物&nbsp; 何不思此身&nbsp; 形體誰養育</p>
  <p class=MsoPlainText style='text-indent:24.0pt;'>何不思此身<span>&nbsp; </span>德性誰式穀&nbsp; 
    何不思此身&nbsp; 家業誰給足&nbsp; 父母即天地&nbsp; 罔極難報復</p>
  <p class=MsoPlainText style='text-indent:24.0pt;'>天地雖廣大<span>&nbsp; </span>難容忤逆族&nbsp; 
    及早悔前非&nbsp; 莫待天誅戮&nbsp; 奉勸為人子&nbsp; 孝經宜早讀</p>
  <p class=MsoPlainText style='text-indent:24.0pt;'>養親須及時<span>&nbsp; </span>省得悲莪蓼&nbsp; 
    若是女兒身&nbsp; 孝思尤貴篤&nbsp; 勿忘本與源&nbsp; 常念風與木</p>
  <p class=MsoPlainText style='text-indent:24.0pt;'>兒出謀衣食<span>&nbsp; </span>媳婦須賢淑&nbsp; 
    翁姑年衰老&nbsp; 猶如風中燭&nbsp; 飲食與起居&nbsp; 賴媳作心腹</p>
  <p class=MsoPlainText style='text-indent:24.0pt;'>奉侍要真誠<span>&nbsp; </span>儀容須溫肅&nbsp; 
    轉眼為翁姑&nbsp; 果報琩陶t&nbsp; 雨水滴簷前&nbsp; 點點相繼續</p>
  <p class=MsoPlainText style='text-indent:24.0pt;'>奉勸世間人<span>&nbsp; </span>事親如事佛&nbsp; 
    萬善孝為先&nbsp; 信奉添福祿</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第五節<span>&nbsp; 
    </span>戒殺延壽</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、壽近古稀<span>&nbsp; </span>趙母金廣量居士，江蘇泰縣人，默庵法師之母也。年十九適趙炳榮，事翁姑以孝聞。生子女五人，師其次也，幼多疾，久勿癒，遂捨入淨業寺為僧，病忽瘳。母喜而發道心，皈依三寶，茹素戒殺。師將參學異地，母念之切，乃為說淨土法門，勸母一心念佛，勿以兒女之虛幻因緣自苦。即起信心，虔修淨業，念佛及觀音聖號，終日不斷，並以誦經放生等為助行。民國十三年秋夫死，深感無常迅速，念佛益精進，篤志求生西方。二十年水災遍地，師即迎養，奉母進香普陀，禮觀音菩薩，於梵音洞睹觀音化身。至阿育王寺拜佛舍利塔，見舍利放光。廿二年五月初在家染重疾，知生西期近，誦心經藏餘，為生西資糧。九月初五日沐浴面西臥，合家高聲助念。怡然念佛而逝，享壽六十九，身冷頂溫，經久始散。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、夫享遐齡<span>&nbsp; </span>龍母張太夫人，安徽桐城龍燦居士之母也。因夫壯年咯血，恐壽不永，遂發願戒殺，每日誦觀音經為夫祈禱，卒享遐齡，終身舊病未發，誠感應驗，可謂著矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、壽延耋耄<span>&nbsp; </span>本際法師，號澄澈，俗名龍燦，字健行，畢業安徽公學，加入同盟會，宣傳革命，任職軍政教界。惑於肉類滋補之說，所傷物命最多，違母遺命，廣造殺業，致患三期肺病，尪瘵羸弱，醫藥罔效。五十知非，始戒殺茹素，常念佛及觀音聖號，遇人輒以念佛戒殺為勸，藉懺往業。迄五十六歲，體力轉健，過於壯年，深感佛恩，特撰勸人速斷肉食免罹災難文，以告於世，俾同病同業者咸自省焉！民國四十年冬六十九歲，在臺灣出家，建海印寺於基隆，念佛習靜。五十七年八月十一日子時念佛安詳而逝，享壽八十有五，荼毗獲舍利七顆。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第六節<span>&nbsp; 
    </span>戒殺瘉病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、夫病即癒<span>&nbsp; </span>四川夔門李培之居士，民國十七年與妻李邱衍白避匪居萬縣。廿一年秋聞大用法師講經，遂偕入東川佛學社，虔誠念佛不懈。次年八月患赤白痢，經旬不癒，醫云脈象甚險，妻駭極而泣，乃焚香禱告阿彌陀佛、觀音大士，乞為增壽，發願永守殺戒，五年後茹長齋，倘經濟稍裕，印送觀音起信稿以勸世。禱畢，忽招近榻旁，告以「頃見一人立床前，彷彿金羅漢，須臾即隱。」自是服藥大效，數日即癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、掌疽便癒<span>&nbsp; </span>杭州秦福生之妻吳氏，民國廿三年七月右手中央忽生掌疽，初起甚小，痛苦異常，日夜不能眠。未及一旬，滿手紅腫，波及上臂，心坎悶塞，危險萬狀，迭經外科診治，咸皆束手。秦為虔求觀音菩薩拯救，吳亦發願戒殺。翌日女傭出外求藥，途遇兒科汪詠裳，自薦以藥試之，果醫十數次，拔出毒疔百餘根，流出毒汁一大碗，便告痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、乳癰漸癒<span>&nbsp; </span>黃慧惇居士，蘇州橫涇鎮人。民國廿七年正月十三日因積勞憂鬱，外感風濕，及多食鮮魚，致左乳生癰，醫治無效，形如碗大，膿血滲漏。且素身弱，時發肝氣，寒熱咳嗽，飲食不進。延至二月十四日醫拒開方，自思必死，即於床上虔念觀音菩薩，懺悔發願：從今永不食魚，誠求垂祐。發願後約三時許，忽嘔膿血一大碗。因思膿從口出，決無生理，遂一心念佛待死。三分鐘後，忽覺清香入鼻，寒熱全退，肝氣亦平，病已減半，便思食粥。次日友來問病，謂其家有西藥棉花，請取一試，立見奇效。數日起床，病漸痊癒，至卅一年仍健在。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按癡疽即西醫所謂必死之癌症也。吳願戒殺，黃願戒魚，即蒙觀音垂救而均癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>普勸患癌症者，速念觀音聖號，戒殺放生，則世無不癒之病矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、舊病屢癒<span>&nbsp; </span>上海華宏禮居士之妻章氏，法名海澤，自幼信佛，皈依興慈法師，戒殺茹素，寓供觀音聖像，常念大悲咒及觀音聖號。惟體素衰弱，患血虛肝厥諸症，每因操勞過甚，或事不如意，舊病輒發。民國三十四年正月十九日起，初患寒熱，繼頭痛劇烈，咳嗽嘔吐，飲食難進，病勢日重，中西兼治，均不見效。至廿五日病更危殆，牙關緊閉，滴水不能入口，晝夜昏厥四五次，知覺全失，閤家惶急！華母之魂忽附其身，呼華乳名曰：「媳病殊凶險，汝等毋忽視，余為求觀音菩薩加被，幸媳信佛，或可挽救。」華即沐手焚香，持大悲咒及聖號，含淚叩求大悲水，使緩飲之，似安靜入睡。俄而醒曰：「頃有高僧，執楊枝，持小瓶，騰雲來從窗入，在床前一轉身而杳，君等見否？」並歷述高僧之衣冠形狀，頭痛若失。華曰：「此必大士化身，特來救汝疾苦，即汝平日心念俱切之感應，宜善自靜養，默念聖號，病癒後當益精進，慎勿放逸。」閱數日體漸復原。同年七月舊病又發，中西醫僉謂傷寒，熱度日高，歷四十日未退，骨瘦如柴，奄奄一息。承友介陳萬鎰老居士診治，熱未退，又患腹痛紅痢咳嗽牙癰等症，請續診，謂如痢不止，恐不治。囑是晚強起，在聖像前懺悔，虔求一夢。指示所造業障，懺已安然入睡夢一老嫗在海濱，問來此何事？答以求佛加被，並求懺悔。嫗曰：「罪障自所難免，幸知戒殺懺悔。」問病何時可癒？嫗曰：「十日後小癒，過十一月廿一日汝生日後可痊癒。」醒告華，華曰：「既見觀音化身，自必有救。」果十日後不藥自癒，冬至節已復健康，見者莫不驚異。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第七節<span>&nbsp; 
    </span>戒殺脫難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、妻慶更生<span>&nbsp; </span>浙江寧波張從新，家住上海，信佛戒殺，虔奉觀音菩薩。民國十六年妻朱氏屢向星士推算命運，皆謂本年頗危，算張亦當剋妻。七月十一日晨七時半上海西門唐家灣小菜場突然倒塌，正買菜人多之時，死傷二百餘人。朱氏適往買菜，被壓一鹹菜空桶旁，蒙佛加被，神志未昏，有一小木柱落下撐住，得從瓦礫中爬出，泥漿滿身，並無傷害。乘車返家，其母反夫喜出望外，咸慶更生。因此益增信心，至誠念佛，永戒殺生，以報佛恩。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、被壓得免<span>&nbsp; </span>上海斜橋淨土庵素菜廚司名炳榮者，忘其姓，平日茹素戒殺，禮念觀音甚虔。當唐家灣小菜場倒塌時，亦在其中，身雖被壓，而心神鎮定，急大聲念南無大悲觀世音菩薩，忽覺頭出洞外，適一屋頂穹窿套其頸項，得免此難。足證大士尋聲救苦不可思議，念佛戒殺功不唐捐，願皆諦信而力行之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、空襲無恙<span>&nbsp; </span>族伯毛錦堂公，名齊家，住湖北通城縣北門正街，營毛錦堂書筆店，兼售紙張文具，貨真價實，童叟無欺，待人接物，忠厚誠樸。晚年入同善社，習靜坐，持戒殺，常念觀音聖號及白衣神咒，樂善好施，老而彌篤。民國廿七年十月日寇進攻武漢，沿粵漢鐵路及湘鄂公路狂炸，通城適在公路中心，政府令人民疏散，公率全家避難南區石潭碑王家，某日率長子開印進城取物，適逢敵機空襲，城內房屋，均被炸毀，留守老弱，非死即傷。公當逃避不及，與子倚壁蹲立，默念聖號，彈中屋頂，全部倒塌，幸壁向外傾，尚存半壁，支撐塌下梁柱樓板，擋住彈片磚瓦，保留空隙，足以容身，均得安全無恙。此蒙觀音救護，以勸戒殺行善之現報也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按印光大師戒殺生云：「好生惡死，物我同然，我既愛生，物豈願死，由是思之，生可殺乎？一切眾生輪迴六道，隨善惡業升降超沉，我與彼等，於多劫中，互為父母，互為子女，當思拯救，何忍殺乎？一切眾生皆有佛性，於未來世皆當成佛，我若墮落，尚望拔濟。既造惡業，必墮惡道，酬償宿債，展轉互殺，無有了期，由是思之，何敢殺乎？殺生之由，起於食肉，若知如上所說因緣，自不敢食肉矣。愚人謂肉為美，不知本是精血所成，內盛屎尿，外雜糞穢，臭穢腥躁，美從何來？常作不淨觀，食之當發嘔矣。生謂人及禽獸，蛆蟲魚蝦，蚊蝨蚤虱，凡有命者皆是，不可謂大者不可殺，小者可殺也。」十善業道經云：「若離殺生，即得成就十離惱法：一、於諸眾生普施無畏，二、常於眾生起大慈心，三、永斷一切瞋意習氣，四、身常無病，五、壽命長遠，六、恆為非人之所守護，七、常無惡夢，寢覺快樂，八、滅除怨結，眾怨自解，九、無惡道怖，十、命終生天。若能回向阿耨多羅三藐三菩提者，後成佛時，得佛隨心自在壽命。」解曰：「十離惱法是花報，自在壽命是果報也。」蓮池大師云：「戒殺之家，善神守護，災橫消除，壽算延長，子孫賢孝，吉祥種種，難以具陳。」若戒殺而又禮念觀音菩薩，尤功大報速，觀此戒殺延壽癒病脫難各節，皆以一念仁慈，與觀音之大慈大悲，感應道交，即蒙救護之速效也。近以世界戰亂，方興未艾，饑饉水火，天災人禍，又相繼而來，皆由一切眾生殺業所召，非天地鬼神所能救護。普勸中外同胞，速發大心，戒殺放生，吃素懺悔，專念觀音，自蒙垂祐，消災免難，，卻病延年，感應昭彰，尚有何疑而不深信力行耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第八節<span>&nbsp; 
    </span>放生延壽</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、肉身永駐<span>&nbsp; </span>念純大師，名智一，江西太和郭氏子，母夢白蓮而孕，生時祥光滿室。幼厭腥膻，十歲通內典，十八登進士，歷官都御史，巡撫黔粵。廿五歲棄官出家，受戒於雲棲蓮池大師，參方十載，發明心地，禪淨並行，經紫柏憨山印可，許為法門砥柱。明天啟六年創南雄蓮社庵，鑿放生池四，倡導放生，專志淨修，日課彌陀觀音十萬。再建鰲山寺、青蓮庵、栴檀林接眾，遐邇慕其道風，度人無數。清順治十六年己亥七月十三日午時無疾告眾：「努力宏揚佛法。」說畢，端坐念佛而逝，享壽七十三。經百日如生，香風不散，知州羅公與紳耆善信，留肉身供養於蓮社庵，迄今三百餘年，仍然如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、舍利長存<span>&nbsp; </span>楊餘泉居士，法名德洽，無錫人。年十四，赴蘇州習紗緞業，學成，設莊於天后宮橋，迎養父母，克盡孝道。母信佛，隨侍朝普陀九華，禮觀音及地藏菩薩。迄父母棄養，奉佛及觀音益虔。皈依印光大師，受菩薩戒。創香光蓮社，定期念佛放生，歷多年如一日。曾病腹瀉，治以大悲水即癒。民國三十年八月瀉病復發，拒醫藥，凡友好問疾，均請念佛相助，不談餘事。常拍被當法器，高聲念佛，至十八日戍時命子扶起盥漱，炳燭燒香禮拜，瞻仰佛相，目不暫捨，端坐念佛而逝，享壽六十八。二十日跏趺入龕，身軟如綿。九月初五日荼毗。得舍利甚多，供靈巖山普同塔中。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、蓮位高登<span>&nbsp; </span>施彥士居士，江蘇崇明縣人。早失配，一切瑣事，多躬自為之，尤喜放生，年活萬計。廿七歲一病幾死，氣絕達一日夜之久而忽甦，因感人命無常，棄儒皈佛，印贈佛書，積極弘闡，努力勸化，信者漸眾。弘法既勤，課佛尤篤，每日早晚功課，念佛及觀音聖號、無間寒暑。同里董國良居士，勤修淨業，精持戒律，民國卅二年臘月往生之前一日，氣絕復甦云：「已到極樂世界，余之蓮位在焉，施彥士之蓮位亦在，但較余高。」一時傳為美談。次年三月廿八日施神氣清爽、談笑自若，令人念佛，自亦隨念，並囑死後須穿僧衣，以現僧相為是。言訖，吉祥臥逝，享壽七十餘。迨周身冷透，頭頂獨煖，端坐缸內，骨節柔軟，膚色如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第九節<span>&nbsp; 
    </span>放生瘉病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、甫放即癒<span>&nbsp; </span>蔡母楊耆賢居士，江蘇鎮江人。民國廿二年受子鍾駒之勸，專修淨土，自定常課，每日念佛千餘聲，漸增至三萬餘聲，並持心經及往生咒日數百卷。旋皈依北平拈花寺全朗法師，誓愈精進。廿四年九月初染時疫甚厲，病劇時神志欠清，子就床前念佛，以助正念，夜持觀音聖號，以求卻病延年。每一閉目，輒見白衣人為母撫按，呻吟稍定。十一日病復昏憒，媳購烏魚鯉魚鱔魚等數百尾，放之長江，以此功德，為母回向西方。迨放生歸，母已起坐，諸恙稍減。嗣又於深宵兩見白衣人伸手撫按，三聞檀香味起於床下，病即漸癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、發願即癒<span>&nbsp; </span>杭州秦福昌，秦福生居士之弟也。民國廿八年七月初患寒熱而成傷寒，至十五日突然危篤，口鼻出血，兩耳直掀，舌硬不能作聲，連延中西醫五人，皆云不治。傍晚僅奄奄一息，家人為備後事。兄為叩求觀音菩薩，並代具疏發心戒殺放生，勉力行善。其妻尚未信佛，受兄嫂吳氏之勸，刺血簽押於疏尾，虔誠代夫發願。焚疏逾二小時，忽開聲能言，閤家驚喜！次晨延醫，即謂無礙，未及數旬，便體健如常。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十節<span>&nbsp; 
    </span>放生脫難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、臨刑獲釋<span>&nbsp; </span>宋永明智覺延壽大師，為蓮宗六祖。丹陽人，初為餘姚縣吏，見魚蝦輒買放生，虧欠庫錢數十萬，有司鞫之，只為買物放生用，不意虧耗如許也。罪當死，臨刑顏色不變曰：「我放活萬萬生命，今雖死，徑往西方，豈不樂哉？」錢王聞而釋之，出家為僧，夢觀音以甘露灌口，慧性日開，著萬善同歸集等。住永明寺，朝放生，夜施食，日課佛名十萬，皆回向淨土。享壽九十八歲，合掌坐化。後有僧入冥，見閻王供像殿左，勤致禮拜，詢知為師，已經往西方上品上生，王重其德，故禮敬耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按新編觀音靈感錄第三篇與福慧第四頁已列永明禪師，但未及放生虧款，臨刑獲釋，故補錄於此，以為放生者勸。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、臨危轉安<span>&nbsp; </span>民國卅八年十二月十日隨政府由成都匆促撤退，機少人多，先飛昆明，不能攜眷同行。當承國防部黃處長逸公兄邀往西康發動夷民游擊，即邀同事孫處長拔吾等請准離職，攜眷同往。乘軍車候渡新津，孫買大肥鴨，將殺以佐餐，民婦正色曰：「汝等逃難猶殺生耶？」內子鄭侶梅聞甚慚感，囑余商請釋放，並默念觀音大士，願從此戒殺放生，祈保平安。次日赴雅安，車經邛崍，橋突燬，仍回新津，始悉西康省主席劉文輝與雲南省主席盧漢皆已叛變，飛昆人機均被扣，幸免於難。改由樂西公路逕赴西昌，被匪窮追而不知，幸蒙大士化身士兵及少女，一再告知匪已追來，俾連夜疾行，得免被俘慘殺。叛軍憑險堵擊，忽砲彈塞而潰退，克復富林，始悉西昌駐軍亦同時叛變，幸西昌警備部稽查處長談榮章兄率所屬克復寧屬各縣，派軍遠迎，安抵西昌，勸遵部電，與孫等先後攜眷飛海口轉臺灣，安全脫險。昌後陷匪，黃被夷民出賣殉難，余又幸免。每臨危轉安，皆此一念戒殺放生之微誠，得蒙大士垂救，如鴨之臨殺得免也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按易曰：「天地之大德曰生。」智度論曰：「諸餘罪中，殺業最重，諸功德中，放生第一。」彌勒菩薩偈曰：「勸君勤放生，終久得長壽，若發菩提心，大難天須救。」憨山大師放生偈曰：「人既愛其壽，生物愛其命，放生合天心，放生順佛令。放生免三災，放生離九橫，放生壽命長，放生官祿盛，放生子孫昌，放生家門慶。放生無憂惱，放生少疾病，放生解冤結，放生罪垢淨。放生觀音慈，放生普賢行，放生與殺生，果報明如鏡。」戒殺延生錄曰：「果思邀福，務廣其善，善何以廣，莫如放生。蓋一人之口腹有限，則一人之戒殺無幾，即使轉相勸諭，而信者半，不信者半，所化亦詎有幾？惟有放生，功最無量，終身之願，可一日而滿，千萬人之善，可一身而兼。信心力行，禍可立消，福可立至，曾無一人或失。且凡善雖可格天，然必有待而為，如合人夫婦，完人骨肉，還人遺金，救人性命，詎不更大於放生，但此非常有之事，未必一時能遇，就使有遇，亦屬偶然，斷無可以常繼之理。惟有放生，隨地而行，亦隨時可行，錢多多放，錢少少放，量己之力，初無定限，並隨人可行。所以人當疾病急難之時，誓行善事以延己命，心非不切，而徒抱空願，安能有驗？不如急為放生，旦夕之頃，即可滿願，則旦夕之間，即可收效。事簡易行，報速功大，一人行之，可救一身之難，眾人行之，可挽世運之劫，欲廣善果，誠莫如是。」蓋禽獸與人，形體雖異，而知覺實同，觀其被執被殺之時，驚走哀鳴，魂飛魄戰，與吾人類被捕被殺之時，逃避哀號，恐怖驚惶，豈有異耶？於此忍心殺之，其恨何如？買而放之，其感又何如？若放生而又禮念觀音菩薩，普為回向，尤功大報速，其應如響。試觀上列放生延壽癒病脫難各節，益信而有徵。普勸中外同胞，隨所見物發慈悲心，捨有限之金錢，救可憐之生命，錢多多放，則大積陰功，錢少少放，亦何非善事，苟日增而月累，自行廣而福崇。並念彌陀觀音聖號，為其回向西方，令彼永離惡道，則存心愈大，積德愈弘，道業資之速成，福壽當更無量矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十一節<span>&nbsp; 
    </span>持齋延壽</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、壽逾百齡<span>&nbsp; </span>祇園大師，名淳鏡，俗姓王，貴州普定縣人。幼即好靜，不娶妻，暇輒誦法華經普門品。父母亡後即詣雲南雞足山出家，旋受具戒，發心參方，凡天下名山，足跡迨遍。至大金塔禮佛舍利，打一餓七，第六夜感佛光照身，念佛益精進。至普陀山禮觀音菩薩，建香山茅篷，一心念佛及觀音。會普陀患旱，發心於前山普濟寺，及後山法雨寺各燃一指，感天降甘霖。又於香山篷燃一指，感地湧甘泉，雖大旱亦不涸。後於阿育王寺佛舍利塔前燃一指，共燃去四指，時人稱為六指長老，皈依者不知凡幾。冬夏一衲，不積餘蓄，慈悲喜捨，凡香客結緣供養，即送往各處打齋供眾或濟貧。平日惟持齋念佛，不問塵緣。人詢其壽，均言八十六歲，實至民國廿二年已百歲。路過金山，適逢打七，以年老未便隨眾，獨於一室，連打三餓七計廿一日，精神如恆，均驚仰其道風，請住蓮社。次年三月預知時至，特往上海告別徒眾，十七日率徒返金山，翌日即示微疾，並無痛苦，囑徒眾助念，至廿一日歸西，面露笑容，頂煖歷久不冷。享壽百零一歲，廿八日荼毗，得黃舍利數粒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、壽延八九<span>&nbsp; </span>倓虛大師，河北寧河王氏子，俗名福庭，母夢梵僧而生。三歲不能呼父母，惟言吃齋二字，不教而會，母為吃花齋，以求易養。十一歲入塾讀書，十四歲習商，因見二母舅壯健而死，覺人命無常，欲求不死之方，有送高王觀世音經者，謂誦千遍，可免災不死，即兩日一夜誦畢千遍，仍日誦數遍，從未間斷。十七歲結婚，甫四日即染疫腹痛而死，見兩鬼帶往閻王殿，諭送轉生。即哀懇云：「我母惟吾一子，如轉生不能回家，恐母痛哭傷身，聞誦經增壽，我豈白誦耶？」王曰：「汝本壽限已到，為汝有持齋誦經功德，可增壽五年，活至廿二歲。」師云：「既持齋誦經有功德，請放回繼續持齋誦經，再延壽命。」王允，命送回，恍如夢醒，不敢稟告，恐傷母心！即訪道尋師，學誦經咒，先後入天主教、耶穌教、金丹道、西華堂等，皆騙人而不澈底之外道，研閱醫卜星相及有關宗教之書，亦無不死之法。始專閱楞嚴經，深有會心。迄父母去世，即放下萬緣，潛赴天津出家，隨往浙江觀宗寺諦閑法師座下受具戒，留寺學教，進境奇速。先返家度妻皈依三寶，長齋念佛，數年後安詳往生，四子之二亦度出家。生平不用常住之款，持齋清淨，不別眾食，不單受人供養，一切隨眾。講經及法會所收供養，悉歸常住作齋糧醫藥、及施捨賑濟、印經放生等，不存一文。單裌衣服不過兩套，能替換即可。教演天臺，行宗淨土，普勸持齋念佛，戒殺放生。檀越山積，建修寺院甚多。民國廿一年九月由西安護送磧砂藏玻璃版四十箱，乘渭水河木船至潼關附近遇匪，船上財物被劫一空，惟師默念觀音聖號，獨獲倖免，運滬付印。卅七年住長春般若寺，被共匪圍困，夢人指向正南照有電桿之路走，一直到家。遂決於二月廿八日冒險起程，同行六人，乘寺備馬車向南沿電桿前進，遇匪七次，僅將米麵現款劫去，至開原將出匪區，不准放行。時已款盡糧絕，出售馬車，僱車從小路至太陽溝，天黑冷極，求住戶借宿被拒，露宿門外，餓渴難忍，惟虔念觀音菩薩，再往敲門乞水，忽一莊嚴老媼，領一俊童，慷慨云：「天冷讓老和尚在我熱坑上睡，餘五人可住草房，馬車拉院內。」並燒開水交飲。次晨往謝，媼童均不見，惟莊稼老夫婦及兒媳與三歲小兒，餘均不知。方信是大士顯靈救護。行至半途，忽狂風暴雨，迎頭而來，無處可避，急同念聖號，即雲斷日出，四面仍大雨如注。安抵鐵嶺國軍區，經瀋陽飛平轉津回青島。卅八年春赴香港，建寺、印經、講學接眾，直接受其薰陶，與間接蒙其影響，而歸向佛門，四十年來約數百萬人。五十二年六月廿二日趺坐結印安詳而逝，享壽八十九，僧臘四十六。荼毗香聞數里，獲舍利數千，骨花五大盤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、六八尚健<span>&nbsp; </span>當塗楊樂壽居士，六十歲後耳患重聽。民國二十年春忽右腿麻木不仁，漸及腰部，輾轉床榻者四十餘日，遍治無效。夏初陳雲槎居士朝普陀歸，購贈心經、金剛經、普門品、及觀音靈感錄、安士全書等，終日閱覽，藉破岑寂。既而私心懺悔，未能早日誦經持戒，誤卻此生大事，竊思古有放下屠刀之訓，學佛固不在早遲也。遂發願皈依三寶，有生一日，茹素一日，行有餘力，以利他人。自發願後，病忽若失。即家供白衣大士像，長齋念佛，日有定課。廿三年已六十八歲，腰腳尚健。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、偕老益壯<span>&nbsp; </span>民國卅八年大陸撤退，偕內子鄭侶梅由北而南，自東徂西，頻逢艱險，皆蒙觀音菩薩尋聲救護，脫險來臺，遂同發心於每年陰曆二六九月持觀音齋，每日早晚課後加念大悲咒七遍，觀音聖號五百聲，回向總統（即先總統&nbsp; 
    蔣公）萬歲，國運昌隆，光復大陸，拯救同胞。及父母祖先、長官師友、恩仇怨親人等，生者消災延壽，死者超生淨土，以報四恩！四十三年二月三日奉調石牌研究班二期受訓，兼輔導員，適值齋月，晚餐時偶食豬肉兩片，晚課亦停。睡後夢至某處，見堂上聖像即從座起，嚴詢汝食何物？當甚驚怖，將開口答辯，忽豬肉兩片湧現舌端。奉諭：「見汝食肉墮落，特來拯救，何驚怖若斯？」始憬悟為大士垂憐，急跪念南無大悲觀世音菩薩，便霽顏微笑，手握余髮，直升雲霄。忽驚醒，猶口念未停，慚惶之餘，不敢再食魚肉，惟吃素菜或肉邊菜，早晚課亦均潛修。後調革命實踐研究院聯戰班九期受訓，及留院任十期輔導委員，均登記素食。並發心受菩薩戒，持長素及六齋，免墮惡道，而報慈恩！術者推余命：「庚戌、己丑、丁丑、辛丑，為棄命從財格，最忌命逢根氣，五十歲庚子年進甲運逢印，雖調副職，而享受較優，但欲退休而不可得。五十五歲乙巳年進午運得祿，必功成身退。五十六歲又逢丙午得祿之年，必撒手西歸。」果於四十九年七月五十歲，奉命將所主管之單位改隸國家安全局，雖灰心名利，而辭職未准，仍飭襄助，改支文官簡任待遇，生活較優。五十四年十月五十五歲，因兵籍誤出生為民前十二年，奉令退役，纖悉皆驗。則西歸在即，來日無多，且未老先衰，百病叢生，急息交絕遊，長齋念佛，準備往生資糧及後事。內子以國土未復，有家難歸，為踐偕老家山之約，即發願念觀音聖號百萬，求延夫壽。念畢蒙示九十七籤云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五十功名心已灰<span>&nbsp; </span>那知富貴逼人來&nbsp; 
    更行好事存方寸&nbsp; 壽比岡陵位鼎臺</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>示存好心，行好事，以求慈祐。即發心編印佛書，普勸戒殺吃素，念佛行善，以挽人心，而弭浩劫，期皆福壽康寧，共享太平也。五十六歲忽無恙，今已六十六矣，偕老益壯，此持齋念佛，蒙大士之靈感加被，求壽得壽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十二節<span>&nbsp; 
    </span>持齋瘉病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、茹素得救<span>&nbsp; </span>袁植丞居士，名勵楨，法名智植，江蘇武進人。幼即孝友，長好儒術，視佛為異端。自奉極儉，周濟親友無吝色。中年任湖北省造幣廠長，後赴東三省，任交通銀行經理及政務廳長等職。五十歲，子行允苦勸信佛，丞無奈，命試檢佛典交閱，即以徑中徑又徑及龍舒淨土文進，閱數日即大悟，發願信佛，令合家茹素，皈依印光大師，每日規定念佛功課，尤喜蓮池大師發願文。五十五歲忽患腦充血症，西醫言不可食肉，答已茹素五年。醫云：「幸也，不茹素，則不可救矣。」病竟癒，而念佛及觀音益精進。民國廿七年二月即預知次年五月十八日往生西方，果至是日酉時寂然而逝，享壽六十四。次晨頂猶溫，三日大殮，顏色如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、垂老轉健<span>&nbsp; </span>阮母王居士，湖南人。性慈祥而多病，年四十哭次子琴長而喪明。旋持朔望齋，虔奉觀音菩薩，逾月光稍復，即長齋念佛，垂老轉健。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、目翳盡去<span>&nbsp; </span>江西羅亨金，家貧業裁縫，忽雙目同生翳障，視物不清，幾致失明，不能工作，生活維艱。族長羅廷秀見而憐之，月給錢數千文，令拾字紙。遂發願持齋念佛，每日早晚誦大悲咒及觀音聖號。常提敬惜字紙之篾籃，出外檢拾字紙。偶遇橋路損壞，以土石補之。如是者期年，忽於清光緒廿八年五月某日午夜雙目奇癢，及旦視之，目已大明而翳障盡去矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、瞽目復明<span>&nbsp; </span>李母遲氏，招遠東北鄉大園村李芝肇之母也。家小康，雙目全瞽已十餘年，民國廿一年春已年逾六十，蓬萊趟九陽居士弘法於西鄰李有法家，二媳鄒氏茹素多年，扶母聽講畢，問曰：「先生所講佛菩薩大慈大悲，如是靈感，如我發心持齋念佛及觀音，瞽目亦能復明乎？」趙云：「汝果發心真切，自能重明」以慰之！遂與媳同往佛堂朝夕課念佛不輟。次夏趙又抵村演說，母又同媳往問，趙曰：「勿性急，汝念佛莫著相，著相即無益。似汝之年，生前日短，死後日長，現雖不獲功效，寧不為命終往生極樂地乎？須知因果終不落空，念佛自有功德，譬如欠人錢百串，今纔還十串，業債未了，焉得遽效？」母曰：「然！今後吾亦不求目癒，但求了脫生死之苦可也。」廿三年正月初九夜九時在佛堂念佛，恍忽入夢，見觀音菩薩以楊枝拂其雙目。嗣即就寢，翌晨小孫來床上，執樹枝狂舞，不意觸其兩目，痛不可忍，淚流如注，復臥一小時，痛止而目忽明。二月初趙過其門，母喜笑相迎曰：「弟子雙目果重明矣。」詢其目癒因緣如此。鄰近婦女八人，亦因此發心長齋念佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、妻病漸癒<span>&nbsp; </span>毛豫如，浙江嘉興濮院鎮人，任職鷺島。民國廿一年接家書，知妻重病，急返里，已不省人事，醫藥無效，命在旦夕。母信觀音菩薩救苦救難，持誦白衣神咒不輟。當此束手無策之際，亦隨之念，並發願全家持齋三月，叩禱於大士像前。次日午後坐床沿閉目假寐，忽聞家人告以醫師來，急下樓迎接，至廳前見一白衣古裝老婦，將直上臥室，正欲問其來由，被妻長嘆之聲驚醒，始知是夢。欲告母而母至曰：「頃忽一陣奇香，汝聞之乎？」即以夢告，母遂合掌念佛數百聲後而言曰：「媳病既蒙菩薩加被，當能轉凶為吉，汝無憂矣。」果不藥而漸癒。旋由滬至廈，請慧鐙師同往南普陀叩謝大士，以報慈恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、風濕速癒<span>&nbsp; </span>程願西居士之姊，民國廿一年夏手患風濕，遍請內外科醫治，至八月底仍均無效。夙知茹素可以療疾，即焚香虔禱於供奉之觀音菩薩座前，發願自九月一日起，持齋至十九日大士出家紀念日止，以求速癒。方持齋三日，即能協助家事，期滿已痊癒矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、乳蛾自癒<span>&nbsp; </span>嚴德彬居士，受母教，自幼持素念佛。民國廿三年正月十九日十八歲，由曹培靈居士導往蘇州皈依印光大帥。廿五年奉母馬氏、妹默先、赴蘇求授三皈，適患乳蛾，時癒時發，西醫勸割除，母即代向印公求示治法，當蒙開示：「不必割，多吃素，多念觀世音菩薩，常服大悲水，久久自癒。」並賜大悲水一瓶，信受奉行，即癒不再發矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、目疾即癒<span>&nbsp; </span>秦福生居士，浙江杭州人。幼患目疾，每月必發數次。妻吳氏，素奉觀音大士，六歲訂婚，十九歲聞夫目疾，即在大士像前發願終身持觀音素，求夫目疾早癒，即未再發。廿一歲結婚後，誓願益堅。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、肺病痊癒<span>&nbsp; </span>何毅生居士，民國四十二年夏奉命由越南安返臺灣，患三期肺病，住嘉義肺病療養院，照愛克斯光，全肺皆成黑影，空洞數個，已極嚴重。當時尚無特效藥，較其病輕者多死於院中，惟何素食，虔誠誦經念佛及觀音聖號，常服周楊慧卿居士加持之大悲水，歷時三載，竟告痊癒。即皈依南亭法師，受菩薩戒，長素念佛，流通佛書，印經放生，以報佛恩！服務行政院國軍退除役官兵輔導委員會及成功大學訓導處，已十八載，身體康健，堪任繁劇。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十三節<span>&nbsp; 
    </span>持齋脫難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、人宅均安 夏培馨居士，供職上海新聞報館數十年，皈依印光大師，夫妻均茹素念佛甚虔。民國廿一年一月廿八日倭寇侵佔上海閘北，滬戰爆發。當戰事劇烈時，全家同念觀音聖號，閘北房舍，多成灰燼，獨其寓所，未被波及。且最奇者，戰事起後第七日，其全家始由十九路軍救出，及戰停歸家，室中諸物，一無所失。非蒙菩薩護祐，何能若是乎？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、劫掠不入<span>&nbsp; </span>福建永春縣李宏載之長媳鄭氏，素持長齋。民國廿三年正月歸寧母家，適南安民軍某部與德化之張部爭地衝突，因張據城扼險以待，數戰均失利。鄭之母家在城西北大鴒山上，居高臨下，易於進攻，某部陰遣剽悍者數百人襲佔三日，大肆劫掠。少壯男女均避匿山中，但留老弱在家看守。鄭氏獨邀閤家男婦老幼十餘人，咸跪堂中，至誠念觀音聖號，聲達屋外，劫掠者數過其門，竟無一入其室。該鄉損失奇重，皆被洗劫，惟此一家秋毫無傷。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、災難悉免<span>&nbsp; </span>羅慧修居士，民國廿一年全家苦病，妻持大悲咒而皆癒。後苦失眠症，發心茹素念佛而亦痊。廿五年正月率全家皈依印光大師，問吃素否？答已長素。師云：「世界殺業太重，災禍難免，應長素念佛，求生西方，縱貧不致有禍。」即家設佛堂，率領妻兒長素念佛，兼念觀音聖號，家人體弱轉健，事事遂心，抗戰大難，四鄰咸遭搶劫，獨獲倖免，連年兵禍，尚免凍餒。皆長素念佛，蒙大士慈祐之恩也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、空炸獨安<span>&nbsp; </span>鮑志遠居士，設小店於上海縣閔行鎮，仁慈忠厚，安貧樂道。晚年皈依三寶，茹素念佛，朝暮課誦不輟。民國廿六年秋抗戰爆發，該鎮時遭空襲，市民多逃鄉間，鮑以年老氣喘，不願奔波，惟念佛精進不懈。延至九月廿六日空炸益烈，家人亦逃避一空，獨避屋內桌下，閉目合掌，一心念大悲咒，忽彈落鄰舍，約距二丈餘，四邊房屋震倒，石飛屋頂，惟所住之屋矗立無恙。當爆炸聲中，閉目念咒，見紅光一道，似有神人數百予以保護，，尤足異也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、車禍得免<span>&nbsp; </span>鄭王毅君居士，高雄港口司令鄭寶華之妻也。受菩薩戒，長齋念佛，並常念觀音菩薩，故每逢危難疾苦，皆蒙救脫。民國四十九年四月廿四日下午隨戚駕林肯牌老轎車，赴基隆探一老友，詎過汐止大橋時，迎面飛來一車，閃避太速，車頭衝出橋面，懸空將要掉下，突在空中掉頭，竟車尾先著地，已摔爛不能再用，因在前座，雖危無恙，得免車禍。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按世人食肉，皆謂理所當然，吾未作惡，何必持齋？殊不知吾等尚在高臥之時，即有無數屠戶，手執利刀，先為吾等廣造惡業乎？每日天尚未曉，即各將豬羊雞鴨等畜類，生擒綑縛，施以極刑。任其慘叫哀號，魂飛魄散，呼天不應，入地無門，竟扼其首而刺其喉，痛極暈去，氣猶未絕，即以沸湯澆其身而拔其毛，或以鐵鉤懸其頭而剝其皮，剖腹剜心，抽腸拔肺，頓使頭足異處，骨肉分張，分割寸磔，痛苦難熬！普天之下，片刻之間，宰殺億萬生靈，慘於城郭之新屠，可憐無辜眾生，常遭刀兵之浩劫，積屍可過高山之頂，收血可赤大海之流，今朝如是，明日亦然，殺劫瀰漫，永無已時，所造無量惡業，皆為吾等食肉所致。楞嚴經佛言：「凡殺生者，多為人食，人若不食，亦無殺事，是故食肉，與殺同罪。」所遭惡報，當亦相等。故佛又云：「念念殺生食肉者，造地獄畜生身。」甚可畏也。況吾等均在六道輪迴之中，萬一所食畜類，宿世曾為吾之六親眷屬，將若之何？或來世為吾六親眷屬，將若之何？倘吾他生後世同此畜類，或吾六親眷屬，他生後世同此畜類，又若之何？不思則已，思之，雖食亦不能下咽矣。諺云：「一日持齋，天下殺生無我分。」若人人持齋，則天下無殺生之人矣。故持齋功德甚大，持齋念佛，及念觀音聖號，功德尤不可思議！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夫齋者時也，謂不過中食為時食，午後為非時，不宜食，守之曰持齋，是為齋之本義。俗以禁食肉類為吃齋，又曰吃素，是為大乘之別意，遂以持齋為禁肉食。我國為大乘佛教，出家僧尼，皆嚴戒食肉，故多長壽而少病。素者潔白粗略之義，不雜魚肉滋味之食為素食，持素者即不食魚肉，與持齋名異而實同也。陰曆每月初八、十四、十五、廿三、廿九、三十日為六齋。加初一、十八、廿四、廿八日為十齋。月小儘先一日持之。又正五九為三齋月，宜持長素，作諸功德。前列三節，持齋可延壽癒病，消災脫難，事實俱在，可為鐵證。凡自愛其本身及子女，兼愛世人，欲令福壽康寧，不遭意外災禍者，當以持齋戒殺為挽回天災人禍之第一妙法。普勸中外同胞，速吃長素，如或不能，當持六齋或十齋，由漸減以至永斷。雖未斷葷，宜買現肉，切戒家中殺生。漸至戶戶持齋戒殺，人人禮念觀音。則諸佛生歡，萬神護祐，刀兵由是永息，災禍可以全消，地獄為之頓空，苦海因而長別矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十四節<span>&nbsp; 
    </span>戒淫延壽</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、享壽八旬<span>&nbsp; </span>印光大師，蓮宗第十三祖。陝西郃陽趙氏子，生甫六月即病目，幾喪明。幼讀儒書，曾闢佛，病困數載，始悟前非，廿一歲出家，旋受具戒，讀龍舒淨土文，知念佛往生淨土法門，乃即生了脫生死之要道，即專心念佛，目病痊癒，深信念佛功德不可思議，自行化他，一以淨土為歸。廿三歲住南海普陀山觀音菩薩道場，晦跡精修，旋閉關六載，復住茅篷，以期晝夜彌陀，早證念佛三昧。而學行並進，道化遂眾，皈依者不可以數計。凡請益者，才拘男女老幼，貴賤賢愚，皆勸以孝養父母，敦倫盡分，吃素念佛，戒殺放生，諸惡莫作，眾善奉行，以立為人處世之根基。進以真為生死，發菩提心，信願念佛，兼念觀音，求生西方，永脫輪迴，使切實遵行，以作超凡入聖之捷徑。而依教奉行，得遂生西者亦難枚舉。並以周安士欲海回狂一書，於古今戒淫獲福，犯淫致禍之事，詳悉備書，發人深省，民國七年特刊安士全書板，八年又刻欲海回狂及萬善先資單行本，十年又募印安士全書縮小本數十萬部，十六年又增訂不可錄為壽康寶鑑，排印廣布，善勸青年男女節慾戒淫，守身如玉，悉享富壽康寧之福，永離貧病夭折之禍。廿六年復以殺劫瀰漫，特撰普勸全球同胞同念觀音聖號啟，以期同享太平，共樂天常。常持大悲咒，加持水米香灰，救諸病危，輒見奇效。嚴持淨戒，儉以自奉，凡善信供養香敬，悉代廣種福田，捐助急賑，救濟餓貧，創辦弘化社，印贈經書五百餘萬部，佛像百餘萬幀。廿九年十一月初四日在靈岩山含笑坐逝，享壽八十，僧臘六十。荼毗得五色舍利珠百餘顆，大小舍利花及血舍利千餘粒，齒全存，頂骨裂如蓮華。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、享壽十紀<span>&nbsp; </span>虛雲和尚，俗姓蕭，湖南湘潭人。父玉堂，清道光十八年戊戌佐治福建永春州幕，母顏氏，年逾四十，憂無後，翌年，赴城外觀音寺求子，同夢長鬚青袍跨虎頂觀音者，躍登榻上，驚起互告，遂有孕。二十年庚子移佐泉州府幕，七月廿九日誕一肉團，母驚絕，有賣藥翁剖之得男，由庶母王氏撫育。生即茹素，不樂世典，見佛經像則喜。初看香山傳觀音菩薩成道事，薰染於心，隨叔進香南嶽不欲歸。父窺有出塵志，憂之，為娶田譚二女，咸不染。乘間逃鼓山湧泉寺出家受戒後，即居巖穴，飲澗水，食松毛青草，不食人間煙火，體力日強，耳目聰明，步履如飛。而大事未明，乃出遊方，卅八歲於寧杭舟中，男女雜陳，夜半忽有鄰女撫其下體，解衣相就，急起趺坐，得免於敗。其持齋戒淫有如此也。自念生不見母，特於光緒八年七月東朝南海，北禮五臺，由普陀法華庵起香，三步一拜，途為疾病所困，風雪所阻，感文殊菩薩化身文吉，贊其孝心難得，兩次救護，如是三年，方抵五臺。嗣於寧波阿育王寺拜舍利四藏，扶病燃指，用報母恩！燃畢，竟能自起禮謝，不知有病，咸歎希有！其至孝有如此也。後為禪宗高僧，重興雞足、雲棲、鼓山、南華、雲門、雲居等叢林古剎。民國四十年四月被匪毆死，數日復甦曰：「夢至兜率內院，聽彌勒菩薩說法，以業緣未了，命即回，以後再來。」四十八年己亥十月十三日示寂雲居山真如寺，享壽一百二十歲，僧臘一百零一歲，荼毗獲舍利千餘。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、壽逾古稀<span>&nbsp; </span>體敬大師，字仁瑞，湖北麻城葉氏子。生而穎異，幼讀長商，感身為苦本，倏驚悟而出家，隨受具戒，任職鼓山湧泉寺法界學院，得親近慈舟法師，於戒律淨土了解益深。歷主大同南善寺、南京普照寺、武漢古德正覺等寺，創香港青山尸羅精舍、九龍佛海蓮社、清規嚴肅，念佛及觀音聖號，精進不懈。行蹤所至，無不以戒律淨土自行化他，皈依者日眾。民國五十六年夏率徒眾來臺，創法界精舍於臺北縣之樹林。次年七月廿九日晨起，早粥如常，忽遺囑後事，謂夜夢人送信，乃往生之兆，從即日免備飲食。雖先後送住中興及馬偕醫院，因峻拒護士為拭汗垢，防女手觸體，有違戒律，而自動出院，其臨終前猶持淫戒嚴謹如此。閏七月十七日含笑示寂，五時後頂猶溫。享壽七十一，僧臘四十二，荼毗獲五色舍利甚多。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、守節延齡<span>&nbsp; </span>蔡母林貴德居士，潮安名醫蔡幼雲之母也。夫早喪，感人生無常，矢志守節，茹素念佛，日以彌陀觀音聖號為常課。性慈和，琤H因果曉人，樂善不倦。潮安婦女欣西會之成立，實賴其力。素健康，民國廿一年臘月染微疾，念佛益精進。次年三月初五日忽告王福全居士曰：「明日余當生西，懇善為安置。」郭慧德居士即率會友輪班助念，至翌晨十時合掌告眾曰：「觀音菩薩來接引矣，請大家念觀音聖號。」眾從之，遂微笑而逝，享壽七十七歲。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、貞孝壽康<span>&nbsp; </span>熊淑慎居士，法名常融，四川梁山熊孔堂之女也。善根深厚，夙契佛機，深明四大如幻，五蘊非有之義，立志不嫁，將學佛以求解脫。父母為訂婚某世家子，時年十六，誓死不從，絕食七日以示志，親友為斡旋而罷。即皈依雙桂堂慧宗和尚，家設佛堂，每日焚香念佛及觀音聖號，精進不怠。素食粗衣，淡泊自甘。十九喪母，築茅墓側，誦經念佛，為母回向淨土，寒暑無間。三年服闋，出私蓄於熊氏家廟旁購荒田數畝，建淨業寺，以避家居煩囂。博施濟貧，尤所樂為。父撥租田二百擔，為其終身之用。旋遭父喪，又廬墓三年，悲哀念誦，如喪母時。一生康寧無病，民國卅七年三月廿七日忽請人助念，而清醒如琚A念佛不輟，安詳含笑而逝，享壽七十一歲。俄頃異香滿堂，天樂鳴空。十餘時後，猶頂溫面如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按小乘聲聞戒制身不犯，大乘菩薩戒制心不起，我國為大乘佛教，所有僧尼，皆嚴持淫殺等戒，身心並制。解脫要門云：「修行之人，若數十年欲心不動，則精髓凝結，漸成舍利。」諸公舍利甚多，足證其嚴持淫戒，欲心不動。蔡母熊女堅守節貞，因未火葬而舍利未現。皆蒙佛菩薩加被，生享福壽康寧，歿均往生極樂或兜率淨土，尤福壽無量也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十五節<span>&nbsp; 
    </span>戒淫瘉病</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、眾病悉癒<span>&nbsp; </span>茂章居士，幼時不知自愛，喜閱狎邪小說，致犯手淫，戕賊父母遺體。信佛後雖痛切懺悔，誓戒邪淫，仗佛加被，除此惡習，而體力早傷。民國卅三年夏在上海工作過勞，略感風寒，初則泄瀉，旋發潮熱，治癒後再操勞而復發，纏綿匝月。冬初歸省老母，藉以靜養，見母康強，快慰無限！即家設佛堂，每日念彌陀觀音聖號。勸母茹素念佛，欣然見從，更為慶幸！居家月餘，並未延醫服藥，日益健康。次春因感冒咳嗽，飲食不節，勞心過度，致疾再發。癒後仍感精神委靡，工作乏力，且時有頭痛、暈眩、耳鳴、消化不良、胃納不佳等現象，醫藥無效。因思家有老母，若就此而終，母將奈何？一時憂愁萬分，寢食不安，遂禮請靈岩德森師父開示：「壽之長短，隨業而定，人力殊難為也，何用戚戚，但當精進念佛耳。若汝報定壽短，不能終母之養者，雖憂何補？倘能持齋戒淫，誠心念佛，懺悔宿業，益以孝心，或可仗三寶威力加被，消除惡業，轉夭為壽，亦當視汝之發心是否廣大至誠，行持是否切實琱[耳？」聞之頓釋憂慼，乃更竭誠行持，遵印光大師開示：作將死已死想，則一切無有難捨可戀者，惟有一心念佛矣。繼閱觀音靈感錄，即發心每日誦普門品一卷，暇時即念觀音聖號，仰求宿業消除，善根增長，疾病頓癒，現生得終母養，臨終往生極樂。並求先父往生西方，受勝妙樂；老母增福益壽，念佛精進。如是三月，即蒙慈祐，眾病悉癒，而精神轉佳矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、魔絕病癒<span>&nbsp; </span>魯竹田居士，永嘉桐溪人，家小康，務農為業。性厚樸，皈依三寶，常持觀音聖號。妻張氏，年四十三，生女六。民國廿二年八月十三夜室內忽聞怪聲，起邀妯娌巡視，則闃無一物，而屋頂怪響旋作，若梟號。即神智昏迷，食不下嚥，嘗自語：「有二神附體，一為大法師則茹素，一為三太公則食葷。」或未置信，則幻現巨蛇或蜈蚣尺許，俄即不見。祈禳罔效，而病日甚，魯無奈，請求觀音菩薩垂救，忽憑張體而言曰：「論汝數，今應死，但察汝夫婦和睦，汝夫忠厚信佛，今默佑汝延壽二十歲，宜卸家累，往一心寺作齋姑，長齋念佛，以修來因。」並促魯往喚老齋姑來家咐屬，代擇九月十三日入寺。瀕行告張：「專心念佛，無念家事，設有急難，余當助汝。汝夫過寺，但留午餐，不便寄宿。」宛似家人父子之訓誡，聞者莫不駭異！張初入寺，而魔即絕，猶病體尪羸，甫數日，輒健飯逾琚A病亦霍然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三，腦炎即癒<span>&nbsp; </span>盛寶瑛，江蘇南通盛宗溥居士之女也。民國卅三年四月初二日忽得腦瘼炎症，昏厥口噤，危險異常，醫均束手無策。適南通佛教淨業社啟建佛七，恭祝佛誕，居士即於佛七堂中投誠拜禱，代女誓願終身不嫁，長素念佛，祈祐病癒。並求觀音菩薩賜大悲水一杯，果一服即見轉機，再服昏噤解除，三服通身出汗，諸恙若失，即獲痊癒。隨於初八日親詣佛殿，進香謝恩，繞壇念佛，一如平人，咸歎希有。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按周安士欲海回狂勸求壽者云：「傷生之事非一，而好色者必死。無如世人淫欲關頭，至老不悟，當淫火動時，便起慾念，慾念起時，精氣益耗，精氣既耗，淫火愈動，互相引發，死亡立至。更有服餌熱藥，助火導淫，煎灼五臟，其禍尤慘。至於虧損陰德，削奪壽算，更不必言矣。有志長年者，豈可蹈此覆轍哉？」壽康寶鑑戒淫格言黃孝直云：「淫禍最大，不止邪緣，即妻妾欲事稍過，或獨寢心想欲事，皆足以致疾喪身，不可不戒。道書有曰：『人生慾念不興，則精氣舒布五臟，榮衛百脈。及慾念一起，慾火熾然，翕撮五臟，精髓流溢，從命門宣洩而出。即尚未洩出，而慾心既動，如以烈火燒鍋內之水，立見消竭，未幾則水乾而鍋炸矣。』此慾念尤足傷身之實據也。吾願世人有病自療，唯在正其心而主於敬耳。」故孔門三戒，以色為首，佛設眾戒，以淫為重，雖在家惟戒邪淫，而夫妻亦宜節欲。茂章幼犯手淫，致召體弱多病之現報，幸以一念孝心，求終母養而念觀音，得離淫欲而病癒。魯妻因夫婦和睦，以一念淫心，致召魔附而病甚，縱慾之害也。因夫念觀音，得蒙垂救，令入寺作齋姑，夫不寄宿，斷淫也。即健飯逾琚A斷淫之效也。盛女腦炎病危，代誓終身不嫁，長素念佛，即蒙垂祐而痊癒。普勸青年男女，為保體健任重，應戒早婚，尤禁看黃色電影小說，以免引發慾念，致疾喪身。若多淫慾，常念恭敬觀世音菩薩，便得離慾，共享富壽康寧之福，永離貧病夭折之禍也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十六節<span>&nbsp; 
    </span>戒淫脫難</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、三槍不死<span>&nbsp; </span>金濁大師，臺州人，八歲出家，旋受具戒，師教大悲咒及觀音聖號，即每日持咒四十八遍，餘時專持聖號，未嘗間斷。視名利如泡影，習氣嗜好，淨盡無餘。時為人治病，應手而癒，亦不受酬。人問其法，袛云念觀音菩薩。民國十七年住小廟，遇匪劫，除破衲，無餘物，匪恨以槍擊之，右額中二，右臂中一，竟未死，旋即癒，槍痕宛然，此殆多生業債，重報輕受耳。次夏往寧波阿育王寺暫住，管堂師催單，則云：「我住不久，即往生西方，請慈悲！」至十月十九日與眾云：「觀音菩薩手執銀臺，時現我前，三日內即往生。奉勸同參，老實念佛，或念觀音，一心稱名，必定往生，佛不妄語。」眾以為誕。廿一日晨各殿禮佛畢，向管堂師告假云：「午後一時我即生西」，人猶以為妄。九時過堂，仍飯兩碗。果屆時安然而化。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、寇劫不入<span>&nbsp; </span>瑞山大師，名寂精，俗姓柳，福建惠安縣人。廿九歲聞雪峰寺轉初法師講阿彌陀經，即依出家，既受具戒，梵行精嚴。三覲普陀，禮觀音菩薩，後回南閩，歸心極樂，化導後進，亦以遠名利，戒淫殺，勤念彌陀觀音，諄切策勵，不作玄妙之說。晚歲居泉州禾山萬壽巖，有寇入劫，遍巡寺舍，師趺坐泰然，稱念聖號，不及師室，遂免於難。民國廿二年臘月示微疾，屏醫藥，一心念佛，祈生極樂。十六日晨安詳捨報，體冷頂溫，容采朗潤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、三槍不響<span>&nbsp; </span>清淨師，倓虛大師之徒姪也。住熱河朝陽縣鄉間小廟，每日以誦法華經為常課，遇事忙，必誦觀音菩薩普門品一遍。民國廿八年日寇在朝陽清鄉，通令凡土匪到處，民間須一律抵抗，如有容其食宿者，與匪同罪。清師騎驢趕集，經道士廟，天晚留宿。土匪亦來廟食宿，天未明即去。日軍趕到，將廟內之人一併綑綁，牽至沙灘槍決。先槍斃道士四人，後斃清師，連發三槍而未響，驚問有何邪術？師云：「出家人並無邪術，惟念觀音菩薩求速往生耳。」因日人深信菩薩感應，遂命釋放，稱師為鐵頭羅漢。回寺後鄉人皆稱鐵羅漢，現已六十餘，到處受人歡迎供養。此普門品所謂：「若復有人臨當被害，稱觀世音菩薩名者，彼所執刀杖，尋段段壞，而得解脫。」古今殺人利器不同，而得解脫災難則一也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、履險如夷<span>&nbsp; </span>戴慧芳居士，江蘇溧陽人。生俱宿根，八歲喪母，繼母待之薄，依姨母於宜興。姨固信佛，戴亦傾心三寶，朝夕念佛。長習家庭護士，至上海，遇表姊郭慧修居士，留與同居，交深莫逆。旋介住世界佛教居士林，歸心淨土。民國廿六年八一三戰起，因念姨母，買舟西上，蓬頭垢服，艱險備嘗，但一心念觀世音菩薩，果蒙垂祐，安抵宜興湖汊鎮，與姨把晤。時戰事方烈，烽煙遍地，了無畏懼，惟念觀音聖號，日夜無懈，鄉居經年，安然無恙。後返上海，仍住居士林，廿八年八月中旬感時症，自知不起，謂郭曰：「吾半生與姊相依，視同骨肉，今以後事相煩為歉！吾一生節勵童真，不須經殯儀館之洗身化裝，如骨強不能坐化，棺化亦可。總之，是心即佛，淨土不離方寸，固不在乎形式也。」問有遺念之事否？曰：「念佛人端在臨終解脫，尚何念哉？」病時虔持觀音聖號不輟，迄九月初七夜合掌稱聖號，安詳而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按天道福善禍淫，以淫為萬惡之首故禍之，而戒淫為萬善之先故福之。七佛滅罪經云：「受持淫戒，有五善神侍衛。」佛般泥洹經云：「不邪淫者，能增五種福德：一、多人稱譽，二、不畏縣官，三、身得安隱，四、死生天上，五、究竟得道。」況念觀音聖號，立蒙救護耶？本節所錄各則，皆嚴持淫戒，或節勵童真，蒙觀音及善神護衛，故現報身得安穩，後報必生淨土，究竟得道無疑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十七節<span>&nbsp; 
    </span>誠開智慧</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、足癒慧開<span>&nbsp; </span>道明大師，生於清道光年間。自幼足廢，父母送之出家，受具足戒後，發至誠心，拜大悲懺，持觀音聖號。一夕，夢觀音菩薩令其入浴，水已具，洗畢不見菩薩，而兩足舒適，早起即能下床，步行如常人。從此智慧日開，遂終身持聖號不輟。歿葬昆明華亭寺右側，立碑記。民國十二年虛雲和尚修華亭寺七眾海會塔既成，以寺側古墳方向不佳，普請入塔，大師棺上有蟻蝕，作八方小塔七層，足見其修持也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、福至心靈<span>&nbsp; </span>民國初年，江蘇泰興縣有一小廟，師徒二人，，小沙彌甫十五歲，頭生癩癘，貌極醜陋，而誠實負責，得老和尚歡心，為規定功課甚嚴，每日讀書，雖愚屢教不會，而做雜事甚精。每晚拜觀音菩薩，必虔誠拜至菩薩搖手時方准就寢。因老和尚性嗜鴉片，臥房在觀音殿後，僅隔一板壁，鑿小孔，穿黑線，密繫聖像之手，手本活動，將線一拉，即動如搖手。每晚候煙癮過足要睡時，方連拉黑線，小沙彌見菩薩搖手後，即歡喜停拜去睡，數年無間。一日老和尚出外訪友，因雨被留，次晨急返，問昨夜拜否？答已拜至菩薩搖手後方睡。心暗驚奇，非菩薩顯靈，即沙彌說謊，當晚吸大煙後，故意不拉黑線，旋往察看，見已就寢，心喜喚起，問拜至菩薩搖手否？答已搖手矣。方知菩薩真顯神通，特提醒云：「汝明晚拜至菩薩搖手時，要跪求菩薩開智慧，千萬勿忘！」連點首應允，竟福至心靈，次晚仍照常誠懇禮拜，拜到菩薩搖手時，跪地不起，叩求菩薩開智慧。菩薩果真慈悲，有求必應，即下座用手中楊枝，蘸瓶中甘露，滴其口中，再回原位不動，小沙彌如夢初覺，口內香甜，滿身清涼舒適，歡喜無量！次日稟告，老和尚喜極連讚云：「善哉善哉！吾徒宅心忠厚，從此得不可思議之智慧，可喜可賀！希發菩提心，努力度眾生，報佛恩為要！」唯唯而退。此後聰明能幹，如換一人，凡師教讀之書，只教一遍，即能背誦。遂更器重，乃傾囊相授。本縣各大富戶忽啟建水陸大法會，全縣大小僧眾均被請，小沙彌亦隨師往，遭眾白眼，主壇大和尚尤甚輕視，心既難受，便生玩笑之念，當圓滿日將上佛前大供時，故取佛前文疏細看後即燒去，大和尚氣急大怒，因此疏有成千齋主姓名，重抄不及，況無底稿，遂將責任推諉，指其鼻尖云：「禍是你闖的，屆時你去宣讀，如誤事，莫怪我不客氣。」小沙彌笑云：「急甚麼？要我讀，我就讀吧！」候唱南無大乘常住三寶，即從容拈香如儀，大聲宣讀文疏，從頭至尾一字不漏，清楚明白，梵音繞樑。所有齋主，都聞念各自全家姓名，皆大歡喜，事後均來拜謝，無不刮目相看。大和尚尤甚驚愕！其師對愛徒一鳴驚人，更喜不自勝！因小沙彌已證過目不忘之智慧，後有大名。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、因病生慧<span>&nbsp; </span>何桂芳居士，名連增，法名定賢，蘇州人。喜利人濟物，咸譽為何善人。皈依印光大師，茹素念佛，設功德林蔬食館，便利同人消除殺業。民國某年蘇垣大旱，時年七十餘，赴光福恭迎觀音菩薩祈雨，途次至誠懇禱，舟回途中，即降大雨，見聖像淋漓，心殊不安，即全身覆像上，以蔽風雨。到蘇後衣服濕透而大病，病癒忽生智慧，原一字不識，忽盡識經文，過目不忘。三十八年八月初九日趺坐念佛，安詳而逝，享壽八十。翌日入殮，身軟頂溫。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、文思潮湧<span>&nbsp; </span>謝冰瑩居士，在未皈依三寶前，曾閱有關觀音菩薩感應之書，疑不可能。直至在臺北汐止靜修院寫長篇小說「紅豆」時，文思枯竭，寫不出來，誠向觀音菩薩祈禱，果現奇蹟，靈感潮湧，走筆疾書，甫一週寫完，當將此情，寫在書後。民國六十二年與徐儀君居士在金山寺閉關兩週，忽頭腦清新，看經有不解者，突然聰慧能解，數十年未曾作詩，半小時內竟成詩十五首；向不會畫，竟能繪菩薩之像，真不可思議。此後每日散步或作事時，口常念佛，心覺愉快，竟能忘疲勞，消煩惱。每作文之前，必默求觀音菩薩賜予靈感，使一氣呵成，已先後完成「仁慈的鹿王」、「善光公主」、及「觀音蓮」散文集等，出版行世。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按古德云：「一切福德智慧，從虔誠恭敬中求得。」大師之足愈慧開，小沙彌之福至心靈，何之因病生變，謝之文思潮湧，皆從誠敬中得來也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十八節<span>&nbsp; 
    </span>誠獲名利</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、夫榮子貴<span>&nbsp; </span>董蕙馨，住臺北市廈門街一三一巷二號。五十八歲時惟有一子，身體瘦弱，不能勤學上進。乃為誠念白衣神咒後，體漸康強，學業大有進步，每年均得獎學金，而畢業大學，留學美國，得博士學位，仍為念咒不輟。夫為大學教授，堪稱夫榮子貴，家門興旺，皆蒙觀音大士默佑之靈驗也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、名成利就<span>&nbsp; </span>高林氏，福建林森縣人。民國廿七年隨夫及子等來臺，長子家貺聰明勤學，四十五年考取自費留美。夫為清廉公務員，急難籌此留學費用，因平日敬信觀音菩薩，即至誠懇求，忽遇二友，素少往來，毫無交情，卻慨允借予鉅款，俾順利赴美，得碩士及博士學位，任美國大學教授，待遇優厚，五十五年被邀回國講學，名揚中外，皆菩薩之所賜也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、經商獲利<span>&nbsp; </span>李子華，營昇記紙行於漢口市襪子街，因連年時局衰落，店業不振，遂皈依觀世音菩薩，朝夕竭誠懇念，忽生意興隆，財源茂盛，誠求財得財，應驗不爽也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、漸入佳境<span>&nbsp; </span>劉大觀居士，名氐，廣東中山縣人。幼見鄉人多奉觀音菩薩，聞老嫗言：「偶遇急難，誠念觀音聖號，輒得救。」初不置信，民國卅八年秋廣東陷匪，隻身逃到香港，人海浮沉，生活困難，偶得白衣神咒靈感錄，持而誦之，數年來營謀漸入佳境，得申請來臺，繼續虔誦百日，屢現奇蹟，求事如有神助。因感靈驗，加序印贈白衣神咒靈感錄，願苦難待救者，皆虔誦而得庇佑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、夢介轉業<span>&nbsp; </span>寬金居士，遷居臺中旱溪，自蒙祐獲免火災後念佛更誠。因長男留居故鄉梧棲，次兒早夭，相依為命之三子進傳，服將服兵役，生活無著，誠向觀音菩薩哀懇云：「信女寬金，因三兒要到海軍陸戰隊服役三年，我在鞋廠工資每日五元，難維最低生活。年逾五十，又不識字，求職不易，懇求大慈大悲，救苦救難，代找一工資較優職業，解決此三年生活問題。」早晚哀求，忽夜夢菩薩化身少女云：「你要好職業，明早帶飯盒去做工時，須走小路，就有貴人幫忙。」翌晨半信半疑，改走小路，中途遇一小姐，笑問汝是寬金，要去鞋廠做工嗎？忙應是，即邀入廣元麵粉廠，承董事長張吉親切問云：「汝子要服兵役三年，你要找一較好工資嗎？本廠有一女工，專管燒火泡茶，因怕指甲弄斷，茶壺盤碗都洗不淨，要換一能洗淨者，請你來任此職如何？每月工資四百五十元，年終獎金一月。」即喜謝轉入，認真工作。各職工嘖有煩言，建議換一年輕伶俐者，張云：「不可。這寬金阿婆非我親戚，因夢一少女，自稱觀世音菩薩化身前來拜託：有虔誠老信女寬金，因其子要當兵，要求僱用三年，如有人反對，不可灰心，要幫忙到底。明早七時後，她拿飯盒去鞋廠做工，會從你門前經過，要依時派人在門口守候。說畢即不見。」寬金聞言，疑雲頓釋，亦當眾說明求職經過，皆云佛法無邊，不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、失衣復得<span>&nbsp; </span>張津雲居士，旅居美國新澤西州，民國五十九年十一月乘灰狗旅行社長途旅行專車，停芝加哥午餐，將大衣掛女休息室，被黑女偷去，當報警遍尋不獲。聞該城地大人雜車多，失物從無找回希望，一時情急，忽憶觀世音菩薩尋聲救苦，急念聖號，詎觀世音三字甫念出口，大衣即赫然出現。偷衣黑女正坐斜對面，將大衣反摺放煙灰缸旁，此地曾同警察尋找數遍，一無所見，何忽現眼前？此女曾在休息室交談，據云立刻回家，何久留在此？非蒙菩薩垂祐，何能順利找回，而免受凍。函告臺中慈善寺振光法師，原信尚存。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、無求亦得<span>&nbsp; </span>余愧負笈出遊，學書未成，學劍未遂，庸碌無能，謀生乏術，只合歸耕養親，老死窮鄉，絕無名利之念也。而力耕終年，收穫不足以歡承菽水，舌耕兩載，束脩差堪以仰奉甘旨，決以此終老而自足。民國二十年冬，忽奉親命勉應湖北省特種考試，分發崇陽縣政府服務，吾父即誠以「公門中好修行，亦易造孽，應廣行陰騭以濟人，毋稍貪名利以喪德。」余懍而志之不敢忘，因自號惕園，以時自警惕奮勉也。適值剿匪，以安內而攘外，奉中央情報人員吸收，決獻身革命工作，以救國而救民。廿六年夏考入湖北省縣政人員訓練所普通行政組二期受訓甫畢，適值抗戰，即調駐黃石港工作，令兼當地區長，藉以肅清日寇撤退時密佈於漢冶萍等礦廠之敵諜，並組訓各廠礦警，破壞各礦設備，免留資敵。至廿七年十月隨軍撤退，輾轉赴渝，奉軍事委員會調查統計局調襄軍法業務，非余所長，恐造孽罪大，堅辭未准，竟能平誣雪冤，為國慎刑以立德，摘奸發伏，為利抗戰以立功，迭蒙升遷勳獎，皆觀音菩薩冥感顯應之所賜也。因自幼即寄名大士座下，供奉雖誠，尚不知竭誠禮念，能求名利得名利也。勝利後即呈請退役還鄉，忽調主華北肅奸委員會及敵偽財產調查委員會審檢工作，兼主北平行營及十一戰區匪諜匪俘之偵捕審判感訓等業務，對漢奸之檢肅從寬，以仰體主席&nbsp; 
    蔣公之德意，救人甚多；對共匪之偵捕從嚴，以肅清滲透潛伏之匪諜，使平津頓安，經審判設班感訓，使思想皆轉變，樂為我用，活人尤多。迄平津危急，又令兼北平警備總部稽查處長，勉維平市治安，以利堅守。北平陷匪時，蒙派機飛青轉滬、妻隨子棄。甫請准還鄉，忽武漢撤退，又攜眷赴穗，調軍法局秘書，隨政府遷渝，始獲皈依三寶。撤退途中，恭攜彌陀觀音聖像，常念觀音聖號，履愈險而心愈誠，惟求安全脫險，更無絲毫名利之念也。成都撤退時，機少人多，不能攜眷同行，被友邀赴西康發動夷民游擊，頻逢艱險，仍獲安抵西昌，奉部電召攜眷飛臺，即奉調保密局工作。旋改組為情報局，奉派主管特警特勤單位，維護&nbsp; 
    總統及國家安全，責大任重，絕非余之庸才所能勝任，因恃觀音之威神加被，及&nbsp; 總統之洪福庇蔭，故敢勉任艱巨，竟能弭患無形，確保安全，完成任務，謬蒙勳獎，決非僥倖！雖有家難歸，而退役後，一家三口，勉維生活，俾安心念佛著書，以樂餘年。現已編印淨土叢書、續淨土十要、淨土聖賢錄四編、念佛法要、念佛三要、苦海夢等十餘萬冊，流傳中外，以廣弘揚，而報佛恩！回憶一生所任各職，或文或武，皆自知無此能耐，所印各書，或纂或述，尤自知無此才慧，隨緣偶成，當先志不及此，自無心禱求，又皆大士顯感應之所賜也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、失款璧還<span>&nbsp; </span>民國六十四年六月廿五日上午因事外出，攜帶台幣伍佰一十三元，回時於吳興街下車，至二七○巷口即四四東村，取寄修小傘，付修理費十元，抵寓方覺錢包遺失，急求大士垂祐，俾能找回，而來往人多，無跡可尋，忽接本新工里劉里長太平電話招領，始悉劉住該巷廿五號，當由其六歲小孫劉箴言拾回，因錢包係用廢信封，上有余之姓名地址，即通知往取。若被他人拾獲，決無璧還之望，誠感應不可思議也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按名利本空，何苦營求，求之不得，而又求佛與菩薩加被以滿其願者，蓋名乃立身之具，利乃衣食之源，生活享受之所需，仰事俯畜之所給，濟人利物之所施，忠黨愛國之所獻，利己利人，惟利是賴。名固虛榮，而名成利附，實亦為利，以求名利雙收耳。以上六人，皆有求必應，各如其願，以堅其信心，期皆入佛智。故雖一衣之微，美國之遙，甫念即應，使咸知念觀音之靈感，惟在心之誠否？不在事之大小，地之遠近也。庸碌如余，雖未禱求，亦得微名微利者，皆蒙冥顯感應之所賜也。惟名利既得之後，若常存享福之念，用以損人利己而為惡，則天厭神棄，惡愈積而報應愈慘，或遭天災以喪身，或遇橫禍以傾家，且受報於來生，沈淪於永劫，豈僅旋得旋失名利皆空已耶？若常存造福之念，用以利人利物而行善，則人敬神祐，善愈積而名利愈大，或富貴榮華以光前，或積德累仁以裕後，且身後福報無窮也。若以此功德，念佛及觀音回向淨土，命終必生極樂，福壽無量。善惡兩途，禍福攸關，高明者當知所抉擇也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第十九節<span>&nbsp; 
    </span>行善得子</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、長齋生男<span>&nbsp; </span>則悟大師，名印明，號智朗，浙江湖州人。父母俱長齋奉佛，垂老乏嗣，禱觀音大士而生師。天資俊秀，聰慧過人，葷不入口。秉性恬靜，見沙門佛像，輒踴躍歡喜。年十五至杭州天目山，見法苑莊嚴，僧規整肅，薰發出世之心，遂辭親出家，受具足戒，遍參諸方，惟圖見性。後闡淨土家風，至民國二年知淨業既成，世緣已畢，端坐念佛合掌而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、繡像得子<span>&nbsp; </span>浙江慈谿北鄉洪渭漁居士，操金融業，潛心學佛。妾楊氏，法名悟貞，家設佛堂，亦禮誦無間寒暑。生二子俱殤，後不復孕。力勸納妾陳氏，視之若妹，亦久無夢熊之兆，遂每日五時起床，禮佛誦經，兼念觀音聖號，求陳氏早生貴子，並祐夫健康。素精刺繡，購黃緞一疋，製彩幢四，高各一丈，寶蓋一，徑寬三尺，滿繡雙龍花鳥，歷三載而始竣。又購白緞繡彌陀及觀音聖像，皆精裝鏡框，併送本鄉史祥寺供養。民國三十二年孟秋陳氏果得一男，所謂求子得子，於斯大驗。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、許願即孕<span>&nbsp; </span>唐湘清居士，曾任臺灣省保安司令部軍法官，退役後住臺北市延平南路廿六號，以中醫濟世。初學佛時，喜研佛學，民國卅六年秋應蘇州婦科名醫王慎軒老居士之邀，往蘇州興辦佛教慈善教育文化等事業，任慈風義務中學教務主任，及佛光義務診療所醫務，兼辦佛學圖書館。次春妻患婦科病，醫藥無效，經王診治，認為孕育無望，母以獨子久婚不育而焦急。聞蘇州百善橋觀音廟觀音菩薩靈感卓著，香火興盛，遂於三月間恭往燒香祈禱，並許願云：「倘在三個月內妻能受孕，當於得子後送一鏡框，並作一文發表於佛教刊物，宣揚觀音靈感。」果於六月初受孕，卅八年三月初安產一男。即寫「尋聲救苦」四字，配鏡框送廟懸掛，並撰觀音靈感一文，交人生月刊公佈，以報佛恩。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、捐資得孫<span>&nbsp; </span>蕭梅居士，住臺灣省嘉義市北社尾，皈依臺中市慈明寺聖印法師。兒媳結婚多年，久不生育，常到各廟祈求，終無感應，向師妹林慈超請教，林云：「聞慈明寺觀音菩薩最靈，有一按摩師年輕眼瞎，常去禮拜，漸復光明。請往祈求，定有感應。」遂邀往禮拜觀音菩薩，並捐資助造寶蓋，請聖師代為懇求，師即贈以觀音菩薩項鍊云：「將此給媳佩掛，明年定會生子。」翌年果生一孫，甫四歲，又生一孫，深感慈恩不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、放生得男<span>&nbsp; </span>民國卅八年一月北平陷匪，余匆促撤離，妻隨子棄，輾轉來臺，託人往接，已先返里。四十六年遷居士林，內子鄭侶梅以長途勞瘁，近始康復，六月十九日求子於觀音菩薩座前，願以每月買菜節餘之款，隨時在士林菜場買鰍鱔蛤蜊等生物，隨放河中，念佛及觀音為其回向西方，令皆永離惡道，命終往生極樂，先後數以萬計。旋得一男，生於四十七年十一月五日，即陰曆九月廿四日辰時，因在家早產，不知食乳，以大悲水延命五日，始送住臺大醫院，以小膠管通鼻至胃，定時定量灌以牛乳，半月後始知吸食，竟能養活成人。因名佛祐，字志仁，俾知蒙佛垂祐而生，必志於仁，以報佛恩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按子嗣有無，人皆知主之者天，而不知操之者我也。世有妻妾滿室，兒女全無，孑然一婦，子女盈前。更有多方滋補而無效，而未沾藥餌者先得，百計嘗試而無功，而暫共衾裯者偏遇，此天也，非人也。語云：「寡慾必多男，貪淫每無後。」佛說：「淫人婦女者得絕嗣報。」則世之斬焉無後者，非今生所造之因，即前世所招之果，天理循環，報應不爽。然作惡既應絕嗣，行善自可得子，法華經普門品：「設欲求男，禮拜供養觀世音菩薩，便生福德智慧之男。設欲求女，便生端正有相之女。」此人也，非天也。以上求子求孫者，皆以發心行善，禱即生男。願天下之無子者，知所效法，而得求子之道也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二十節<span>&nbsp; 
    </span>懲惡現報</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、淫殺悉誅<span>&nbsp; </span>廣州城北越秀山，有觀音閣，高逾五丈，為明廣州指揮使花英所建，供觀音大士石像，高逾一丈，形神肖妙，且多靈異。明亡之際，清軍耿尚兩王入粵，屠戳甚眾。耿繼茂部將楊虎臣，嗜殺貪淫，屠城後復縱兵大掠民間，錙銖盡取。凡民女妍麗者，悉被擄淫辱，不從者殺。楊據越秀山，擄獲美女，皆囚閣上，列室而居，恣其淫暴，凡數十人，無一倖免。逃生不得，多絕食求死竟無恙，乘夜自縊而繩皆絕，自殺而剪被奪，惶顧無人，乃泣曰：「若有神祐，乞拯我歸。」立聞應曰：「汝等勿悲！佛將保歸團聚，毋入枉死城中。」皆驚信忍候，楊至，悉瞑目合掌念阿彌陀佛。將施狂暴，忽聞空中呵斥聲曰：「虎臣勿妄動，明日當盡赦諸女，否則，萬死不足蔽其辜也。」楊大駭！疑瓦上有人，派兵搜索，影跡杳然。返室淫心又起，而壁上呵斥聲又作，喪膽而退，悸不成寐，坐至天明，命釋諸女。而軍中擄得者又至，仍囚閣中，將施狂暴，呵斥如前，白晝聲近，不禁股慄。潛告左右，左右曰：「聞閣中大士靈異，盍徙勿留？」楊怒入殿，見大士像，拔劍將砍，忽劍墜頭暈，左右挾持退出，即臥病不起，顧左右曰：「大士誠不可侮，今即遷居。」忽風雨竟日，欲行不得。是夕獨宿，病稍癒，淫念復熾，忽聞叩門聲曰：「聞將軍抱恙，特來致候耳。」竊喜延入，女衣白袍，明眸皓齒，花貌雪膚，為生平所未見，急問「姊何人？深夜來此，將慰我寂寞耶？」遽擁之，女忽轉身，撲空而倒，痛楚不堪，女旁笑曰：「急色如此，宜其仆也。」楊慚起立，視女矯捷，疑為異人，不敢輕犯。女復笑曰：「吾被擄至此，願以身獻將軍，當從吾誡。」楊欣然曰：「姊欲如何？」女正色曰：「當令軍中嚴禁姦淫擄掠，犯者殺無赦，汝宜以身作則，否則號令不行。」楊沉吟曰：「姊願歸我，閫令當依，惟軍中事不宜過問耳。」語次，慾燄難禁，挺起擁女，女身一閃，又仆於地，癱瘓難起。女笑曰：「今從吾誡否？」立應曰：「唯命是聽，姊當有以解吾飢渴也。」女掖之起，體力復振，瞷女不備，擁之不釋，大肆輕薄。左右窺聆耹語，悄然引避，詰旦往謁，叩門不應，遂排闥入，見其僵臥榻上，袍服未卸，鮮血滿面，氣絕久矣。驚呼將校咸集，驗其尸，雙目被挖，餘無所損。軍中震駭，飛報清帥緝凶，如左右言：「殺楊者必白衣女子也。」將校中有陳明者，與楊狼狽為奸，淫污亦眾，是夕宿閣上，白衣女忽現床前笑曰：「將軍亦不堪寂寥乎？」陳驚起，拔劍斥曰：「汝必妖物，既害楊將軍，復敢祟我耶？」女笑曰：「汝輩罪孽深重，不死何俟？」陳大怒，舉劍刺之，劍忽逆轉，自刺仆地，洞胸而死，左右震駭，女忽不見。當夜軍中亦大亂，將校士卒橫死者百餘人，皆殞於枕上，挖目裂胸，與楊陳無異。於是大譁，僉云：「白衣女子為觀音大士，所以刑戳淫凶者也。」清派儒將廖志接統楊軍，並查究其事，廖詣觀音閣，悉縱囚女，令閣中將弁士卒，皆頂禮後徙出，並禱於大士，乞示佛意！獨宿閣上，冀有所見，夢白衣大士莊容告曰：「軍中犯姦淫擄掠者，吾悉以法劍誅之，汝當引為大戒也。」廖驚醒，立傳令軍中曰：「犯姦淫擄掠者必殺。」自是軍紀漸肅。後數年像失閣坍，遍尋不獲。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按清初入關，縱兵殃民，凡罪孽深重者，悉誅以示警，俾引為大戒，以肅軍紀，而救民難。楊陳等百餘人，嗜殺貪淫，現報慘速，後報更甚。普勸執掌兵權者，皆當以此為鑑戒也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、淫殺必死<span>&nbsp; </span>清末湖南寶慶縣趙婦，中年喪夫，僅一子天資愚蠢，就讀私塾。趙婦日理家務，晨夕必焚香禮念觀音菩薩，懇祐子平安。一日黃昏後，子偕同學胡某放學回家，途經周姓門前，見未婚妻周女倚門盼望，胡即近前戲謔，謊稱「趙某，是汝未婚夫，有此機緣，何妨一敘。」周羞駭曰：「兄嫂均在家，見殊不雅。」胡竟強執其手曰：「我們是夫婦，他人豈能干涉。」周女求去不得，乃諉稱：「本月某日為嫂兄家生兒彌月之期，吾家兄嫂均將赴宴，可來一敘。」胡始欣然偕趙子離去，屆時又冒充趙子，闖入周女閨房，滅燈求歡，在萬不得已之情況下，任其輕薄。詎嫂回家取小兒尿布，聞小姑房中有男子聲，平日姑嫂不和，即將其兄找回，揭破姦情。其兄忿取菜刀大罵，胡聞惶駭，不知所措，忽見房中有一防盜土槍，即持槍奪門而出，女兄持刀攔阻，被開槍射死而逃。嫂即報官，時安徽全椒邱公景章，字端甫，以進士分發湖南，任寶慶縣正堂，立拘周女，訊據供認姦夫為未婚夫趙某，拘趙到案，口稱冤枉。復據周供：「兩次見面，均黑夜無燈，面貌未能細辨，惟自稱為氏未婚夫無訛，因知父母生前，憑媒許配趙家。」再刑訊趙生，供認因姦殺人不諱，立判趙周死刑，留監候決。趙婦自子被拘後，痛不欲生，在觀音菩薩前默禱曰：「我兒愚笨，絕不會做此傷天害理之事，但無親友，又無錢財，無力申訴；惟求菩薩慈悲，保兒生命。」哀哀泣訴，血淚交流。夜夢菩薩云：「你兒冤枉，秋可大白，且即娶妻生子。」醒後將信將疑，而奔走無門，惟有靜候。邱公嚴正廉明，恐有冤獄，常宿獄中，察聽犯人言語。自判趙案後，心感不寧，常於夢中驚醒，細思趙生屢呼冤枉，而周惟哭泣，其中必有隱情，令將兩犯集禁一處，趙罵女無故攀害，我始終未到汝家，汝何說我殺人？言之憤憤不平。周女不辯一詞，惟哭泣而已。邱即回衙，請妻樊氏往獄中，私訪周女，囑盡量直言，周泣述詳情，並云：「伊進門即滅燈求歡，致不詳其面貌，僅觸及其胸部有毛而已。似此無恥之事，殊非心願，既已傷兄致死，何顏見人，惟求早死。」泣不成聲。樊囑從卒，驗明趙生並無胸毛。回告邱公，知趙無辜，復訊其某日與同學何人同至女宅門前？趙驚悸過份，語言恍忽，案仍未明。籌思再三，乃柬請塾師到衙，告之曰：「趙生因姦殺人，已判死刑，等候秋決，擬某日請貴塾諸生餐敘，與趙話別，使咸知趙犯罪之由，用資炯戒！須先造一名冊，不缺一人。」塾師遵率諸生同往聚餐，酒過數杯，邱曰：「今日熱甚，可不拘形跡，脫衣痛飲，我與汝師先脫。」說畢即裸上體，飭眾均脫上衣，惟胡露出胸毛，知為兇手無疑，立諭拿下，當眾開庭，提周指認。趙子亦憶起某日與胡同過周門，當時戲謔，認為玩笑，孰料其假戲真唱，竟騙姦殺人耶？胡生經此質證，未經刑求，即坦白供認，案情大白。當改判胡生死刑，周女被騙成姦，情尚可原，與趙生均無罪釋放，報請覆核，並自請處分。上憲覆查屬實，准予改判，並以其重視民命，雖屬誤判，猶能即時平反，勇於認錯，明令獎勉！邱即邀請兩姓家屬親鄰到衙，提釋趙生周女，親自主持婚禮，頒贈男女新衫各一襲，及夫人手製枕頭一對。一時歡聲雷動，咸頌為青天。趙婦母子感恩戴德，為立長生牌位於觀音菩薩之旁，按時燒香禮拜。咸認冤獄平反，為趙婦禮念觀音聖號，得蒙救護也。事見寶慶縣誌，足資徵信。邱公繼任邵陽等五縣正堂，民國還鄉，任縣議會議長，兼中學校長，子女發達，乃為官清正之善報也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按胡生見色而起淫心，騙姦殺人，既難逃死刑之現報，必遭三途之後報，貪歡一時，受苦無窮，悔之晚矣。趙生無辜，由其母常念觀音聖號，而獲冤獄平反，娶妻生子，其為善惡之勸懲絲毫不爽也。邱公嚴正廉明，恐有冤獄，常宿獄中，以察隱情。本案得以查明改判，不惜自請處分，其慎刑好善之心，既得明令獎勉，連任五縣正堂，及子女發達之現報，必得人天福壽之後報，願天下之為司法官者知所效法也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、犯殺即死<span>&nbsp; </span>臺中陳秋泉，常患胃病，民國五十四年四十五歲，經醫院診斷為胃癌，須即割治。姊陳吉為臺中蓮社般若班班長，平時常勸念佛而被拒，現依普門品所說觀音菩薩尋聲救苦之事理，詳為講解，苦勸誠念，以求速癒。手術完成之當晚，姊在旁為念觀音聖號，忽聞夢中大聲云：「觀音菩薩持丈餘腸胃，將我壞者換掉，謝謝！謝謝！」醒後詳告：蒙白衣觀音為換腸胃，即時清爽。一切順利安全，一週後即能行走，醫師喜告：三週即可康復出院，眾為祝福。詎出院前三日，同院病人對陳妻云：「汝夫病後須營養，應買活魚燉薑絲，為補身體。」姊立阻云：「既蒙菩薩為換腸胃，萬不可殺生營養。如奶粉雞蛋當歸人參等，皆富營養之補品，何必殺生吃葷耶？」但忠言逆耳，乘姊回家時，即為買活魚煮食，候姊返院，已吃一大碗，如吃農藥，即腹痛甚厲，刀痕裂開，不省人事，醫皆束手無策。姊亦不敢再念觀音，改念地藏菩薩，忽露笑容，謂蒙菩薩提攜。次晨姊因急事回家，未克助念，即氣絕身亡。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按優婆塞戒經曰：「一切眾生因殺生故，現在短命，財物耗減，眷屬分離，橫罹其殃，捨此身已，當墮地獄。」陳因殺生食肉，致招胃癌必死之現報，因勸念觀音而速癒，乃轉重報為輕報也。因殺生營養而即死，乃增上惡業之所感召也。為改念地藏而蒙提攜，或不致即墮地獄，但後報仍為可慮。凡為營養或貪口福而殺生食肉者，可以此為殷鑒！茲節錄近代有關葷食素食之科學醫學等實驗結果於後，以供明哲保身之參考：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（一）國父孫中山先生在建國方略中闡述：中國常人所飲者清茶，所食者淡飯，加以蔬菜豆腐，此等食料，為今日衛生家所認為最有益於養生者也。故中國窮鄉僻壤之人，飲食不及肉者，常多上壽。是素食為延年益壽之妙術，已為今日科學家、衛生家、生理學家、醫學家所公認矣。而中國人之素食，尤為適宜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（二）蔬食之益八九頁唐敬杲敬勸同胞實行素食云：一、為身體健康必須素食：美國營養家兼醫學家米勒耳博士說：「吾人若偏食各種動物類，身體必病，因肉類中缺少維他命、石灰質、炭水化合物故也。又肉類中囤積原有之廢料，及各種動物疾病而來之毒素，與屠宰後所起之腐化作用。故食肉須排泄多量之廢物及毒質；久之，則腎臟發炎、肝臟心臟亦病、頭痛、便秘、精神疲倦、周身發痛風病，況又有肉類中之寄生蟲乎？」此外尚有血壓增高、動脈硬化、中風、腸胃病、膽及膀胱結石、癌、瘤、癰疽、消化不良、神經錯亂、牙齒早損等所謂奢侈病是也。又自幼慣於肉食者，必致志氣委靡，體力衰弱，成為庸懦無能之人。「如偏食各種植物類，身體必日益健康，因蔬菜果品米麥中，含有各種維他命、石灰質、炭水化合物故也。又素食者體力最能持久，抵抗疾病之力強，智能優越，病後亦易復原，消化亦較肉為易。」況植物質素具有強大之殺菌作用，素食除為以上各病之不藥必效治療法外，並有頗多嚴重病症，如麻瘋病等，終生喫素，亦可不藥而癒。凡醫藥治癒者，茹素則不復發。二、為避免刀兵災難必須素食：古德云：「世上欲無刀兵劫，須自眾生不食肉。」可見刀兵災劫，是人類肉食，恣殺動物生命所釀成之共業。而共業中也有別業，所以在兵亂大屠殺中，也有倖免之人。惟一避免之道，就是素食。所以先賢曰：「一日不殺生，天下刀兵無我分。」三、為免身後酬償血債必須素食：人與動物，三世輪迴，循環互食，今喫其肉八兩，後必還其半斤，這是無往不復的因果律。乃知當汝喫肉時，塊塊皆自身肉，所以梅村擬寒山詩云：「咬菜君笑我，喫肉我憐君。菜淡免償債，實自愛其身。肉肥要酬報，端自戕其身。形殊性不殊，山谷看理真。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（三）民國五十三年十二月十七日臺灣新生報副刊素食與壽命：據歐美科學家之化驗及醫學界之研究統計：素食長壽，肉食早衰。素食嗜慾淡，肉食嗜慾濃。素食神志清，肉食神志濁。素食的腦力敏捷，肉食的神經遲鈍。素食的持久力充足，肉食的持久力缺乏。素食的血液清，富於抵抗力，肉食的血液濁，易生痛風症。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>（四）原載大同半月刊五十六卷十期，轉載獅子吼月刊十三卷七、八期合刊，依中道「檢討你的健康，吃葷好或吃素好？」略說：據美國肉類檢查員因職業知識和經驗，在所有食物中，最害人的莫過於肉類。肉食能引起風濕、癌症、各種腸胃、心臟、肝腎等疾病，因動物一經宰割，屍體內積存廢物加多，人食其肉，把廢物加入自身，人身排泄系統祗能排出很少的一部份，其他都被肌肉吸收。肉類的廢物，尿酸是顯明的一種，長期下來，尿酸結晶刺到那裡，那裡就痛，所以不敢吃肉。據外國生物學家說：動物和人一樣，情緒緊張時，會產生內分泌，當被宰殺時，極度恐怖，內分泌驟然產生，分佈全身肌肉內，本可以新陳代謝排泄，死即存在體內變成毒素，人吃了就要中毒。且肉類稍有腐壞，所生細菌，少則每公克十萬，多至九千萬，普通燒煮的溫度，無法全部殺死。此外動物體內的寄生蟲，和牲畜的病例，也很普遍，併被吃下，有害無益。據臺大醫學院陳瑞三教授，為全省二四九位出家人作各項檢查及血液分析，另又調查一○五七位吃葷者及患心臟病或血管硬化症者，作為對照群，其結果是：一、吃素者並無貧血現象，經作血蛋白鑑定，亦完全正常，並無營養不良現象。二、膽固醇沉積過多，使脈壁變厚或硬化，發生心臟病。普通人血中膽固醇在二二○毫克以下都算正常，愈低愈好。吃素的平均為一五八毫克，吃葷的平均為一八○毫克，血管硬化的平均為二三一毫克。三、血管硬化症，吃素者祗百分之十六有硬化現象，但甚輕微；吃葷者則為百分之四十。四、血壓、正常人為八○∼一二○，吃素者都比吃葷者低。這說明素食對預防高血壓及心臟病，比吃葷更有效。據專家意見：人是屬於吃蔬果類的動物，洪水前十代，人民平均壽命九百一十二歲，洪水後人們開始食肉，十代後平均壽命祇三百一十七歲。愛斯基摩人及遊牧民族，肉食為主，不但早熟，而且早死，平均壽命僅廿七歲半。喜馬拉雅山谷中有一小部落，缺乏燃料，人民以蔬菜水果為主食，九十到一百歲的老人，看來只四、五十歲；看到影片中那些跳躍打球的中年人，誰信他們都是百歲以上的人瑞呢？美國保林教授建議人們多食水果蔬菜，因其中含大量維他命<span
lang=EN-US>C，可防止感冒和延長壽命。耶魯大學教授艾爾文•菲秀博士曾提出實驗報告：素食運動員，和校內精選運動員對抗，其耐久力勝兩倍多。在影壇號人猿泰山的約翰•威斯慕拉，是一馳名世界的游泳冠軍，迭創世界新紀錄六十六次，最後表演身手，竟獲六個新紀錄的驚人成績，因在練習期間戒絕肉食，所有食物都選營養豐富的蔬菜，故精力充沛，遠勝昔日肉食時。曾經奧林匹克世運游泳冠軍的茂林羅斯，自幼素食，從未間斷，不但速度驚人，且耐久力特強，每次比賽最後關頭，速度加倍。醫學界對疾病的起因，都認為由細菌而來，在預防針與環境衛生雙管齊下的結果，傳染病減少，而慢性病增加，先進的醫生和營養專家，始信疾病的真正罪魁，不全是細菌，而是食肉慢性中毒。畢爾勒醫生在食物纔是您的良藥中說：在行醫五十五年的經驗，得到三個結論：第一、一切疾病的根本原因，不是細菌，而由慢性中毒，致造成細胞組織破壞後，才引起細菌的侵襲。第二、絕大多數用藥治病是有害的，藥的副作用常會引起新病，表面上的好處只是暫時而已。第三、適當的食物能治好疾病。講究營養的人，以往特別強調動物蛋白質的重要性，所生不良反應，近才重視。根據最近研究結果，在華盛頓世界食物營養會，已降低蛋白質需要標準，近乎原先的一半。綠色植物和未加工的五穀所含蛋白質的品質，要高於所有動物性的蛋白質—肉、蛋、牛奶。在德國麥•伯蘭克學術中心營養生理部，自一九六七年以來得到肯定的結論：植物蛋白質均比動物性蛋白質高。停止或減少肉食，對健康總是好的。丹麥在第二次世界大戰期中，因糧食不足，全國素食，死亡率降低，生病率也減少；次年恢復肉食，死亡率又回升到以前的數字。肉食遲早要付出健康的代價，雖年輕時看來身體強壯，到後來肝腎定受損害。猩猩猿猴是素食者，活潑矯健；牛馬吃草，能跑能做。人能素食多吃天然食物，一定更壯健，更長壽。約翰哈金醫科大學麥柯林博士，為當代營養學最高權威，曾說人若願意廢去肉食，將獲益甚大。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、犯淫即死<span>&nbsp; </span>羅濟川居士，四川人。年四十六，業船商於上海，性情忠厚，深信佛法，與關絅之等合辦淨業社。民國十四年病膨脹數月，勢極危險，中西醫均無效。至八月十四日清理藥帳，為數甚鉅，遂生氣曰：「縱死不再服藥。」其妾於佛及觀音座前懇禱，願終身吃素唸佛，祈癒夫病。即日下午大瀉淤水，不藥而癒。適印光大師至上海，寓太平寺，九月初八日與妾同受三皈五戒，雖身體尚未大健，而氣色光華，遠勝常人。初十日請師至家吃飯，謂師父即弟子等之父母，弟子等即師父之兒女也。師曰：「父母唯其疾之憂，汝病雖好，尚未復原，當慎重！」惜未明言所慎重者房事也。至月底於功德林開監獄感化會，見其面貌直同死人，知其犯房事所致，切悔當時未說其所以然，致復濱於危也。不數日即死，死時關邀諸居士助念，其得往生西方與否未可知，當不致墮落耳。師聞訃心痛，念世之不知忌諱而殞命者甚多，若不設法預為防護，殊失如來慈悲救苦之道，特取不可錄而增訂排印廣布，以期舉世咸知忌諱，不致誤送性命也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按印光大師欲海回狂普勸受持流通序云：「天下有極慘極烈至大至深之禍，動輒喪身殞命，而人多樂於從事，以身殉之，雖死不悔者，其唯女色乎？彼狂徒縱情慾事，探花折柳，竊玉偷香，滅理亂倫，敗家辱祖，惡名播於鄉里，毒氣遺於子孫，生不盡其天年，死永墮於惡道者，姑置勿論。即夫婦之倫，倘一沉湎，由茲而死者何可勝數？本圖快樂，卒致死亡，鰥寡苦況，實多自取，豈全屬命應爾哉？彼昵情床第者，已屬自取其殃，亦有素不狎昵，但以不知忌諱，冒昧從事，致遭死亡者亦復甚多。吾常謂世間人民，十分之中，由色欲直接而死者有其四分，間接而死者亦有四分，以由色欲虧損，受別種感觸而死。此諸死者無不推之於命，豈知貪色者之死，皆自戕其生，何可謂之為命乎？本乎命者，乃居心清貞，不貪慾事，依命而生，命盡而死，不過一二分耳。由是知天下多枉死之人，此禍之烈，世無有二，可不哀哉！可不畏哉！亦有不費一錢，不勞微力，而能成至高之德行，享至大之安樂，遺子孫以無窮之福蔭，俾來生得貞良之眷屬者，其唯戒淫乎。夫婦正淫，前已略說利害，至於邪淫之事，無廉無恥，極穢極惡。乃以人身行畜生事。是以豔女來奔，妖姬獻媚，君子視為莫大之禍殃而拒之，必致福曜照臨，皇天眷佑；小人視為莫大之幸福而納之，必致災星蒞止，鬼神誅戮。君子則因禍而得福，小人則因禍而加禍，故曰禍福無門，唯人自召。世人苟於女色關頭，不能徹底看破，是以至高之德行，至大之安樂，以及子孫無窮之福蔭，來生貞良之眷屬，斷送於俄頃之歡娛也，哀哉！懇祈海內仁君子，大發救世之心，父誨其子，兄勉其弟，師誡其徒，友告其侶，俾人人知其禍害，立志如山，守身如玉，不但不犯邪淫，即夫婦正淫，亦知撙節，將見鰥寡孤獨，從茲日少，福壽康寧，人各悉得，身家由茲清吉，國界于以安寧，穢德轉為懿德，災殃變作禎祥，畢竟不費一錢，不勞微力，而得此美滿之效果，仁人君子，諒皆當仁不讓而樂為之也。」又復甬江某居士書云：「色慾一事，乃舉世人之通病，不特中下之人被色所迷，即上根之人，若不戰兢自持，乾惕在念，亦難免不被所迷。試觀古今來多少出格豪傑，固足為聖為賢，祗由打不破此關，反為下愚不肖，永墮惡道者，蓋難勝數。楞嚴經云：『若諸世界六道眾生，其心不淫，則不隨其生死相續。汝修三昧，本出塵勞，淫心不除，塵不可出。』學道人，本為出離生死，苟不痛除此病，生死斷難出離。即念佛法門，雖帶業往生，若淫習固結，便與佛隔，難於感應道交矣。欲絕此禍，莫如見一切女人，皆作親想、怨想、不淨想：親想者、見老者作母想，長者作姊想，少者作妹想，幼者作女想，慾心縱盛，斷不敢於母姊妹女邊起不正念，則理制於慾，慾無由發矣。怨想者，凡見美女，便起愛心，由此愛心，便墮惡道，長劫受苦，不能出離。如是，則所謂美麗嬌媚者，此劫賊虎狼，砒霜鴆毒，烈百千倍，於此極大怨家，尚猶戀念，豈非迷中倍人？不淨想者、美貌動人，只外面一層薄皮耳。若揭去此皮，則不忍見矣，骨肉膿血，屎尿毛髮，淋漓狼藉，了無一物可令人愛。但以薄皮所蒙，妄生愛戀，苟不戰兢乾惕，痛除此習，則愛箭入骨，不能自拔。平素如此，欲其歿後不入女腹，不可得也。入人女腹猶可，入畜女腹，則將奈何，試一思及，心神驚怖！常作上三種想，則見境自可不隨境轉，否則，縱不見境，意地仍復纏綿，終被淫慾習氣所縛，固宜認真滌除惡業習氣，方可有自由分。每日除己職分外，專心念佛，朝暮佛前，竭誠懺悔無始宿業，如是久之，當有不思議利益，得於不知不覺中。法華經云：『若有眾生多於淫欲，常念恭敬觀世音菩薩，便得離欲。瞋恚愚癡亦然。』是知能至誠念彌陀觀音聖號者，貪瞋癡三惑自可消除也。更宜常閱戒淫因果報應之書，遠離狂蕩匪鄙之友，則內志正而外誘絕，淨業自可成就矣。勉之勉之！」羅居士患病垂危，因妾懇禱而即癒，因不知忌諱犯淫而即死，壽康寶鑑載「保命立身戒期及天地人忌」甚詳，普勸天下男女青年，願共信受奉行，並常念彌陀觀音聖號，以離淫欲，而成淨業，永保福壽康寧也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、瀆佛遭火<span>&nbsp; </span>江西湖口縣，沿江東下三十里，有黃茅潭，週匝數十里環以高山，中係荒洲，潤約三里，內通流澌橋，為水陸通商之鎮市，外溢長江，相距匪遙，夏季江水泛濫，與潭匯合，致成連年水災。地方士紳發起在荒洲築堤防水，掘出方石一塊，刻有阿彌陀佛、觀世音菩薩，及唵嘛呢叭彌吽、悉呾哆缽呾囉，四方排列，乃樹於東山之麓，藉申敬意！永和洲某君因造屋材料不敷，睹此方石，深夜抬去，充作門限。落成未久，突遭焚燬，高房大廈，頓成瓦礫之場。僉議失火之由，與石有關，某亦竊疑及此，已後悔莫及，將石送還。會有同洲某不信其事，造屋亦用此石為門限，工竣數月，亦遭天火，房屋俱成灰燼，惟此石絲毫無損。始信此石之靈異，更悔所行之孟浪，將石送回舊處。里人咸生敬心，不敢再輕慢矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、燬像瘋癲<span>&nbsp; </span>黃夫人，結婚十年未生兒女，心甚焦急！聞求觀音菩薩，必遂所願，即虔誠禱告，求賜一子，如滿所求，誓願盡此一生供奉觀音菩薩，茹素念經。果即孕生一男，次年又生一女。大陸陷匪後，全家遷居臺灣，其夫事業更順利，子女聰明孝順，同肄業臺灣大學。知此一切皆蒙菩薩慈恩，早晚禮念，更加虔誠。因鄰居多信洋教，見其吃素拜佛，種種譏笑誘惑，尚未動心。民國四十七年某日鄰居又云：「某人之子及某夫人之女，到美留學，皆由教會幫助。汝子即將畢業，如想留美，若得教會幫忙，決無問題。」心便動搖，願隨往教會參加幾次禮拜後，決聽牧師及鄰居煽惑，接受洗禮，將家中所供觀音聖像，撕碎焚燬，而紙灰赫然顯現聖容，予以警告。猶不知懺悔，強拉其夫及兒女參加教堂聚會，忽然瘋癲，舞手動腳，哭笑狂呼，理智全失，連丈夫兒女均不認識。強抱回家，哭笑無常，數日不食，牧師教友為求上帝耶穌，禱告無靈，遍請名醫注射麻醉，依然無效。其友鄭夫人詳告大慈佛社馬紹謙居士，代求醫治，馬云：「彼一生蒙菩薩庇祐，有求必應，忽忘恩背誓，改信洋教，若不撕燬聖像，不致有此現報。因撕燬佛像，必墮無間地獄，菩薩慈悲，故一再示警，令速回頭，而免墮落。請轉告其夫及兒女，仍在家供奉觀音菩薩，跪為懺悔，願此後虔誠念佛行善，永不退轉，求諸佛菩薩及護法鬼神，宥其無知，病可即癒，無須醫治也。」詎不聽勸告，不肯回頭，菩薩雖慈悲，亦無可奈何也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按紙畫木雕之聖像，筆寫石刻之佛號，皆應視同真佛，恭敬供養，得福無量，輕慢褻瀆，惡報無邊。佛說：「破壞塔寺，焚燒經像，或取佛法僧物，是名第一根本重罪，應墮無間地獄，受苦無窮。」某先後造屋而取同一石牌作門限，褻瀆佛號，均遭天火示警而送還。惟黃奉觀音而得福報，忽信洋教而燬聖像，立發瘋癲示警而不悔。雖諸佛菩薩大慈大悲，幻軀猶捨，豈為一石碑紙像而瞋恨報復耶？蓋護法諸神欲彰現報，寓勸於懲，令即悔悟回頭，免墮地獄之後報。且懲一警百，使咸生敬信，得福無量，是懲惡實以勸善也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二一節<span>&nbsp; 
    </span>現報轉吉</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、孝母得度<span>&nbsp; </span>廣東汪先丁，年少不信佛教，偶有談者，輒嗤為異端。然事母孝謹，其母篤信觀音大士，修持無間。民國十八年忽罹惡疾，歷請名醫，多謂不治。其母及妻徬徨失措，惟求大士垂救。忽有黑衣老僧來募化，見母垂淚，詢知究竟，乃教以持念南無阿彌陀佛，定能轉禍為福。母信之，遂舉家跪繞病榻，合掌念佛。及夜半，汪在昏迷中夢黑衣僧語曰：「念汝事母孝謹，汝母事佛虔誠，拯汝一命，嗣後當供佛修持，不可再瀆聖教。」驚覺大汗，病去大半，急以告母，母亦以日間所遇告之，始信為大士降臨。翌日醫至，謂已轉吉，必有神助，服藥三劑而癒。從此大感佛恩，廣修佛堂，持齋念佛，朝夕過其門者咸聞魚磐之聲焉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按因瀆聖教而遭惡疾之現報，因孝母而蒙大士之拯救，病癒而持齋念佛，可橫超三界，免墮三途之後報，轉禍為福，皆從一孝字中得來也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、行善得度<span>&nbsp; </span>釋明曦法師，俗名趙慎安，衡州人。民國四年五月初二日偶患足疾。雙膝骨痛異常，而外不紅腫，醫藥罔效。自省生平雖無善行，未敢作惡，深慚業重，竟無佛神垂救，不覺淚下。夜靜就枕，夢至一所，內寂無人，信步直入，見案有冥陽善惡記一冊，檢之，內有己名，下有硃書半頁，而墨書者一頁半，果有足疾罪一條，知定業難逃，慨然自釋。忽有一人自外入，衣青衣，持綠楊，高聲云：「此人與我有緣，特來相度。」內應云：「謹遵慈命！」聞其聲，未見其人，心甚惑之！青衣人詔即頂禮而出，頓獲輕安，直凌霄漢，遍周峰嶽，至五雲峰而驚醒，汗流浹背，足疾如遺，而慈悲之音猶在耳，時初五日子時也。從此行步仍舊，悲喜交集，對空焚香再拜，謹謝神恩，並求解脫。後出家岐山，見西方三聖像，左輔大士，手持綠楊，方知夢中垂救者，乃大悲觀世音菩薩也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按冥陽善惡記，乃陰曹記人善惡之冊藉，墨書者惡業也，內有現報足疾罪一條，令自檢閱，知定業難逃也。幸有硃書之善行半頁，故蒙大士救度，疾癒出家，而得解脫，轉凶為吉。望各勉行眾善，勿以善小而不為也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、戒殺得度<span>&nbsp; </span>劉曉愚居士，名景烈，法名德誠，江西贛縣人。曾留學日本，任第一屆國會議員及職方司司長。喜打鳥網魚，殺生甚多，致生對口瘡，病危痛極，遂發願戒殺，斷此惡習。因念觀音菩薩救苦救難，忽聞異香，病遂漸癒。城中壽量古寺，供二十尺之鐵質觀音聖像，土人藉辦國民小學之名，謀佔盤踞，經發起請大春和尚兼任主持，以資保護。民國廿二年開馬路，全寺將盡毀，劉適避難蘇州，率全家皈依印光大師，吃花素，修淨業，襄助德森法師奔走呼號，得以保全該寺而重興。廿五年返里，寺務尤賴維持。廿七年秋末，又因殺業所感，大病纏綿，痛苦難堪，命長子發旺匯洋數百圓，供養印光，並乞代作功德，始函勸長素而斷葷。延至次年三月十九日自知時至，遺囑後事，諸根悅豫，痛苦毫無，請僧助念，隨眾念佛，捨報安詳，決定生西。享壽六十一，喪葬宴客，概用素筵。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按病危痛極，乃殺業所感現報以示警也。幸即回頭，戒殺念佛，而獲卻病延年。後又大病纏綿者，轉後報重報為現報輕報，故得臨終瑞相，決定生西，誠放下屠刀，立地成佛者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、茹素得救<span>&nbsp; </span>鄭俠力居士，住臺北市通河街十八巷。抗戰時任警備工作，曾槍殺日軍及漢奸甚多，雖奉命執行，難免有誤殺情事。致患嚴重腸胃病達二十年之久，先後住院動手術四次，常服中西藥均無效。後信佛茹素亦十餘年，常誠懺悔，忽在矇矓中見觀世音菩薩指示：「要忍耐業報，病方可癒。」自恐業報尚未受完，民國五十二年腸胃病復發甚重，大量出血而暈倒，經送臺大醫院急診施救，血停而痛止，囑留院治療，堅持離院回復工作，正辦出院手續時，突又胃痛，留院急救。過數日又堅持出院，突又大寒大熱，見觀音菩薩降臨床前，指示「不可出院，任由醫生治療，業報方可報盡。」遂同意留院續治，接受檢驗，當晚實施第五次外科手術，傷病速癒，迅復健康，方業報還清，永不再發。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按一切業報，殺業最重，殺生尚應嚴戒，況殺人乎？雖奉命行殺，亦果報難逃，幸常茹素懺悔，蒙觀音慈祐，轉重為輕，仍須受五次手術之痛苦，方報盡病癒，轉凶為吉。凡操生殺之權者，願慎刑無枉，免受業報之苦也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、為願得救<span>&nbsp; </span>彭利文，青年時，期待科學洗禮，憧憬物質文明，迷信馬克斯唯物邪說，謗佛老為異端。民國廿九年忽大病，臥床不起，咸認無救。惟姨母為之發願，每日禮拜觀音菩薩，持大悲咒。病果漸癒。旋得馮慧孝居士之指示，研究佛經，始恍然深信淨土法門。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、復信得救<span>&nbsp; </span>呂黃義民居士，前高雄要塞司命呂國楨之妻也。向認佛教為迷信，當不信菩薩之靈感。在某軍事首長家突患奇症，痛難忍受，臥床悲號不已，不能下床上車，遂連床抬上大卡車，送到醫院打麻藥針使其昏迷後，方能移上病床。醫治三月餘，毫未見效，惟有勉遵孫張清揚居士之勸，誠念觀音聖號，當即轉輕，遂日日拜念，果復健康，驚喜萬分。往告某軍事首長，認為拜佛運動所致，便減低信心，回到高雄，原病復發，日日醫療，始終無效。後又遵信孫勸，往鳳山蓮社皈依三寶，虔誠拜佛，專念聖號。忽夢至蓮社參加念佛會，一女士交水一杯，囑飲病好，甚喜喝下，醒即不藥而癒，此由於菩薩之慈悲拯救，使不得不復誠信而皈依。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按謗佛謗法謗僧之因，乃邪見也。華嚴經云：「邪見之罪，亦令眾生墮三惡道。」彭與汪先丁謗佛為異端，呂謗佛為迷信，皆以邪見而得惡疾奇症之現報，以示薄懲，使皆病癒深信而念佛。惟呂病癒後忽減信而復發，使不得不復誠信皈依而即癒，此皆寓勸於懲，俾起信轉吉而得救，免墮三途之惡報也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、試念回生<span>&nbsp; </span>吳湘浦居士，法名普戒，字了悟，安徽合肥縣人。清末在基督教領受洗禮，精研「聖經」，任查經會會長垂三十年，皆推為上帝真實信徒。民國廿二年已壽逾花甲，忽大病垂危，屢禱上帝，毫無感應，乃試念佛及觀音聖號，未及三日，即見種種殊勝境界，竟蒙佛力加被，起死回生。因此感應，遂起正信，發大菩提心，脫離邪教，皈依三寶，誦經念佛，日有定課。逢佛則拜，經卷隨身，遇沈迷眾生，即普勸崇信佛教，專修淨業。遇多年教友，即普勸曰：「我前一生已了，今蒙佛再生，故專信佛法，以報佛恩！諸君亦應研究西方不二法門，不可固執我見，此余脫離邪教，對於諸君最後之忠告也。」</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、念即化險<span>&nbsp; </span>張小漁居士，法名弘道，生長上海。自幼就學耶穌教會學校，深染洋化，疑謗佛教。長就商，耽於逸樂，放浪暴戾，心亂痛苦，不可言喻。後遇張志方恩師之指導，始誠信佛教，吃素念佛，方覺心神泰然，且多靈感。如民國廿三年九月妻因小事而萌厭世之念，幾釀變故，因念觀音聖號，妻忽省悟，得以化險為夷。一日途遇裝貨汽車疾駛而至，及身而止，僅微損手臂皮膚，幸免折腿喪身，益深信非蒙菩薩加被，其可得乎？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、改信眼癒<span>&nbsp; </span>余東郊居士，海軍工程署辛署長之女婿也，與妻同信基督教，忽鼻痛後左眼紅腫，大如芒果，眼皮全成膿包，眼珠似要裂開，針藥無效，求主無靈，經眼科專家檢查，左眼已非人力所能挽救。岳母倪涵瑛居士信佛多年，皈依鳳山蓮社煮雲法師。在萬分悲痛中，想求菩薩救護，乃往蓮社求大悲水一杯，當日下午交飲，次晨再經眼醫檢查，忽大有轉機，可以痊癒。受此恩德，即改信佛教，皈依三寶，作一忠實信徒，果數日眼復原狀。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、甫念即應<span>&nbsp; </span>李潤生，安徽宿縣人。現服務臺中縣政府，家住豐原。曾讀書基督教含英小學，參加福音堂，篤信基督。民國三十年二月三十五歲，服務福建南屏縣工程處，住普通坊。染鼠疫，中西醫藥罔效，求主亦無靈，經西醫檢查，大腸已斷，久不進食，奄奄一息，見妻捧觀音聖像，忽憶幼入理門，告以五字真言「觀世音菩薩」，若遇困難，面向東南，大念三聲，即可得救。遂念觀音三聲，即睡至次晚，忽見一老婦，和善可親，由袋內取一小罐云：「此接腸藥，須汝用手送進肛門，即可接好。」於是將藥敷上，問接好否？答：「好了，我要去了。」回頭一看，妻正熟睡，即呼醒焚香謝神。次晨大瀉一次，腹中一清，病果漸癒。先吃米湯一茶杯，漸漸加多，兩月餘方能起床。一日警報，妻扶去防空洞，見門外廳上供奉觀音菩薩，始悟為菩薩顯靈。此後由閩來臺，迭遇災難，衣物均失，惟供奉之觀音聖像及佛經，始終不離。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一、持咒腫消<span>&nbsp; </span>黃寬翔居士，江西人，研究佛學，深信佛法，家設佛堂，虔誠禮拜。妻信異教。民國廿一年頸忽腫癢，流臭黃水不止，時值炎夏，尤為難受，中西醫治無效，求主亦無靈，心甚焦急！黃因婉勸云：「我倆宗教信仰各異，在醫藥無辦法時，只好求諸菩薩，汝須體我苦心，虔念白衣神咒一萬二千遍，用蠶豆記數，或得感應痊癒。」遂不堅持異見，即誠信淨意念至一萬餘遍時，癢即自止，腫亦自消，脫皮而癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按基督教謗佛菩薩為偶像，不許崇拜，列為十誡之二，此邪見也。舊約創世記第九章「上帝垂誡說：凡活著的動物，都可以作你們的食物。」此假傳聖旨，教人殺生食肉，廣造惡業也。吳等以此邪見惡業感召病苦之現報，求主無靈者，因天道好還，福善禍淫，決不徇私庇護也。一念誠信悔改而求觀音，即離苦得樂者，因菩薩大慈大悲，救苦救難，皆予自新之機也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二二節<span>&nbsp; 
    </span>後報轉吉</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、誠孝超度<span>&nbsp; </span>錢文卿，浙江人。歷任縣令，性嚴酷，好用非刑。後回家患怪症，慘痛號呼，見諸鬼紛來索命，或加以鐵索，或擊以巨棍，惟長女純德與妻在旁誦經，痛苦稍減，病兩月而卒。妻又重病，純德虔誦普門品、大悲咒，禱於觀音大士，願捨身為尼，求癒母病，並脫父地獄之苦。如是七日，母夢老嫗飲以甘露而即癒。遂依大悲庵蓮善尼師祝髮，三日後與母同夢父衣冠而來，持蓮華，欣欣然有喜色而告之曰：「已因女之誠孝，與出家功德，而超升離苦矣。」由是全家持齋奉佛，後均出家。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按公門中好修行，亦易造孽，嚴刑之下，必多冤屈，既得怪症而死之現報，必受永墮地獄之後報，因女之誠孝而超升離苦，轉禍為福，幸也，蒙大士救度之恩也。普勸天下有司刑之權者，應慎刑以立德，毋造孽而遭報。有父母在堂者，應勸念彌陀觀音聖號，求生享福壽，死生極樂。若父母死時，應為念佛超度，使超升離苦，洵孝之大者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、行善化解<span>&nbsp; </span>湖州丁國棟，性狡而行詐，好嫖賭煙酒，販賣蔬菜，得錢便賭，必傾囊始歸。妻吳氏，性慈善，生男女各一，屢勸不聽，使常虞凍餒而吵鬧。適同里姚冠文居士過其門，吳以實告，憐其子女嗷嗷待哺，助丁銀二十元作賣菜之資，並誡勿賭。丁受而謝，又入賭窟，一場未終而空，不敢回家，偶遇姚，再助五元，令購米回家，夫妻感謝不已。姚為三寶弟子，常念觀音聖號，營布商，擁資甚厚，適有四川之行。吳以夫在家嗜賭，懇姚提攜出外求財，以維家計，姚允之，臨行給吳安家費五十元，率丁赴川重營舊業。出資付丁作肩挑小貿，朝出暮歸，數月得利三百餘元，又潛入賭場輸盡，不敢見姚，在外流浪。歲將暮，被喚同回家鄉，至同安捨舟登陸，休息林中，姚甚累席地而臥。丁見地僻無人，乘其熟睡縛之，欲投深坑，奪其行李中之白銀三千兩。姚驚醒大罵：「何恩將仇報？銀可盡取，願留性命。」丁曰：「饒汝性命，必有禍根。」姚無奈，善言求曰：「我素待汝不薄，即欲置我於死，亦當使做飽鬼，買些菜飯來與我食之，感汝之情不淺。」丁雖見利忘義，聞亦不忍，即往買菜飯以飽之。姚見其去遠，乃大聲念南無大慈大悲救苦救難觀世音菩薩，忽一村婦過林下，訴請解救，婦曰：「吾乃汝平日所念菩薩，早知其情，汝二人夙孽牽纏，該受此報。此地尚有骸骨未化，即丁之前身，被汝謀財害命，劫去白銀三千兩，今世冤冤相報，念汝回心向善，特來化解。」言畢，手指地上，地裂骨露，婦忽不見。丁已買菜飯來，令視地中骸骨，具言菩薩指示因果，丁聞之毛骨悚然！細思前世他殺我，今世我殺他，來世他又殺我，世世如此，從何了局，遂頓悟因果循環冤冤相報之理，急解縛扶起，叩頭請罪。姚曰：「因果報應，吾死無恨，今君能悟而活我，願分銀之半與君，以解宿冤。」丁受之，各自回家，從此痛改前非，與姚結為異姓兄弟，被勸入佛門，皈依三寶。後皆光大門庭，子孫昌盛，福報無窮。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按姚前生既造殺盜二業之因，今生因緣會遇，必得財命兼償之果，報應無差。幸已皈依三寶，回心向善，蒙觀音示現化解，曉以前因後果，並裂地露骨為證，使丁聞見頓悟，解縛請罪，一念之善，即轉惡報為福報也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、持齋得救<span>&nbsp; </span>陳美月居士，福建永春縣人，現住基隆市愛二路博愛里八號三樓。廿三歲隨夫來臺謀生，夫因做工積勞而成肺病，醫治數年而死。時甫卅三歲，攜子女各一，生活困苦，叔勸招夫撫子，介與臺灣人黃石良同居數年，生活安定。因日據時，本省人不能與外省人結婚，戶籍只能登記姘居，常為此煩惱，並受人譏笑：「為人養子女而不能為戶長，何不捨陳另娶本省人為妻呢？」黃云：「美月既不能讓我入戶，寧可殺她，亦不願讓與傍人。」某年八月廿五夜，乘陳熟睡，持一日本刺刀，連刺陳腹三刀，砍兩肩兩臂十餘刀，當不知痛，亦不知逃。後聞斬草要除根，一個也不留，再殺十四歲女兒，傷重欲逃，跳樓而死，子尚呆立一傍，陳呼快逃，黃又追殺，陳因搶刀，指被劃斷。子幸逃出，呼人營救，黃見人來，自殺未遂，被人奪刀報警，陳只顧念子女生死，不知受傷，眾指其渾身是血，傷勢甚重，則血已流盡而倒。送院急救，為驗血而兩耳及週身都抽不出血來。為納腸縫肚，則腸斷外流，屎已冒出，且部份已爛，便草草了事，將腸亂塞進去，縫上刀口，放太平間待死。黃自殺兩刀，住隔壁醫傷，問何殺妻？無話可答，但云：「這賤女人定要殺死，不知會不會好？」看護云：「不會好，今夜必死。」陳聞自嘆命苦，忽想起觀音菩薩，從小就念聖號及白衣神咒，後皈依三寶，吃花齋，為一虔誠佛教徒，今遭此不幸而死，恐今後無人肯信佛教，甚至譏笑皈依無用，即閉目淨心念南無大悲觀世音菩薩，約二十餘聲，忽見房中光明充滿，觀音菩薩現身在前，後站無數人為合掌念佛，頓覺輕鬆入睡，直至天明，毫無痛苦。法院派法醫來檢驗，陳尚未死，轟動一時。傷癒出院，常在觀音像前痛哭云：「想平生未做壞事，為何遭此痛苦，夫死招此毒心男人，為何殺我？女亦慘遭毒手，前生作何壞事？求菩薩指示！」一日念佛時忽昏去，變為公子，手持弓箭，見一猩猩，即一箭射倒，僕隨拖回殺死。後見猩猩來報仇，即念觀音聖號，大士忽出現，將猩猩帶走云：「關牠八年，如能改過，放牠出來。」忽驚醒，似夢非夢，明示前生為公子，女係僕人，猩猩是黃石良。前射猩今被殺傷，僕殺猩今被殺死，黃傷癒送法院刑判十五年，只坐八年，遇大赦放出，前因後果，絲毫不爽。自知前世打獵，殺生必多，今生痛苦，蒙大士慈悲，化重報為輕報，惟有誠懇念佛，消災減罪。而吃飯咳嗽都很痛苦，有時睡下翻身，腸在腹內滾動，據醫師云：「當時決定會死，就馬虎將腸塞進，連布條納入，縫起了事。」因貧無錢，醫不熱心，渾身三大傷，十三小傷，又前後經三次大開刀，十三次小開刀，仍不能根治。後氣憤不再醫，惟求大士加被，雖刀傷發炎數次，夜夢大士來治，將針打入，有一白物冒出，次日一看，乃一小布條從傷口吐出，旋即痊癒，屢皆如此。原一字不識，現已六十六歲，能誦法華經，精進修持，皆謂佛法不可思議。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按菩薩畏因，眾生畏果，既造惡因，必得惡果。陳美月前生打獵，殺生必多，惟射猩一箭，即被殺十六刀，腸斷血盡，蒙觀音垂救而不死，仍開刀十六次，久受痛苦。僕殺猩而女被殺，子無關而幸逃出，因果分明，後報尤可畏也。幸早皈依三寶，持齋念佛，獲壽逾六旬，仍精進修持，定可轉凶為吉，帶業往生，普度怨親，共生極樂，免受輪迴之苦也。黃石良前生被殺，而還報殺人，蒙大士化解，予以改過自新之機，而免受冤冤相報，永無已時也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、持咒病癒<span>&nbsp; </span>師謙居士，念佛四年，行住坐臥，聲默不斷，寒暑不輟。民國三十一年七月次女繼華患病甚劇，全身潰爛，坐臥難安，咸謂不治。師無奈，惟有每日朝暮課後，與妻加念觀音聖號及大悲咒，虔求默祐，兩月以來，痛苦頓減，漸告痊癒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按餓鬼報應經云：「尊者目連，佛弟子中神通第一，洞見六道報應，善惡不爽。時琱藽鉿酗@鬼問尊者言：我舉身潰爛，苦不堪忍，何罪所致？尊者答言：汝為人時，喜啗諸肉，殺害眾生，今受華報，果報在地獄。」師女全身潰爛，乃宿世食肉殺生之華報也。虔求觀音默祐而癒，轉重為輕也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、皈依得救<span>&nbsp; </span>上海有一屠夫，宰牛為業，無惡不作，因聞印光大師之名，而往普陀山皈依，仍惡習難除。後赴普陀進香，隨眾往梵音洞看前世，雖各人所見不同，惟伊見黃牛睡洞中，狀似很苦，悚然不安！急回寺將所見稟問大師：「難道我前世是一黃牛耶？」師云：「非也，此汝來生，如曾殺牛，乃因果難逃。」一聞死後變牛，即甚惶恐，魂飛汗流，跪求垂救。師云：「幸有善根，蒙菩薩現牛示警，汝實告我，曾殺生若干，我可在佛前代汝懺悔。汝亦應請僧超度冤家債主，並懺悔發願，痛改前非，再不殺害生命，且常念佛放生，努力為善，以贖前愆，方能保持人身，否則觀音菩薩亦難救汝。」深恐變牛被殺，無不一一應承。從此改業自新，為一虔誠佛教徒，不再存壞心，存做壞事，凡有利益人群者，無不熱忱幫助也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、稱名得救<span>&nbsp; </span>蕉湖赭山寺住持，民國四年夢一豬跪地作人言：「余前生為本市屠夫某，以殺業故轉生為豬，明晨將為吾子所殺，因曾一稱南無觀世音菩薩，得來求師慈悲救命。」晨起，見一人逐一豬，狂奔入寺，異而詢之，果符所夢，因以實告，其子不信，乃曰：「果係吾父，吾連呼三聲，彼能連應三聲，吾即信其真為吾父也，不但不殺，其所需放生之糧，概由吾供給。」果三呼三應，大驚悲哽，留豬寺中，供其食糧，由飯頭師喂之。此豬愛潔，每大小便，均自至晒穀場下，從無一失。有呼以豬齋公者，即昂頭搖尾以應之，見者莫不驚奇。此為自銘法師挂單赭山寺時所親見，面告修崙法師，為撰屠夫轉世為豬記。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按殺牛變牛，殺豬變豬，乃自作自受，因果報應之定律也。殺牛者因已皈依三寶，使知來生變牛以示警，即改業行善，念佛放生，求保人身。變豬者因曾一稱聖號，得入寺求救，使子知豬為父，放生寺中，常聞佛名，而得解脫。否則恐其戴角披毛，宛轉於刀釜之間，不知歷幾千萬世始能償其殺報也。嗟乎！百藝皆可養身，何必操刀業屠，自招惡報，受苦無窮，故孔子有擇術不可不慎之誡也。普勸天下之業屠者，請速改業，常念彌陀觀音聖號，懺悔發願：「願我見佛得道之後，度盡從生以來一切所殺眾生，皆生淨土。」如此念久純熟，亦生極樂世界。若轉以化人，使更相勸化，現世即消除惡業，身後亦福報無窮也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a07></a>第七章<span>&nbsp; 
    </span>示現接引</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>佛在大集經懸記云：「末法億億人修行，罕一得道，惟依念佛，得度生死。」佛說阿彌陀經云：「若有善男子善女人，聞說阿彌陀佛，執持名號，若一日至七日一心不亂，其人臨命終時，阿彌陀佛與諸聖眾現在其前，是人終時心不顛倒，即得往生阿彌陀佛極樂國土。」觀經云：「或有眾生五逆十惡，具諸不善，應墮惡道，受苦無窮。如此愚人臨命終時，遇善知識教令念佛，如是至心具足十念稱南無阿彌陀佛，於念念中除八十億劫生死之罪，即得往生極樂世界。」千手千眼無礙大悲心陀羅尼經云：「佛言：此菩薩名觀世音，一切人天常須供養，專稱名號，得無量福，滅無量罪，命終往生阿彌陀佛國。」足證專念觀世音菩薩，與專念阿彌陀佛名號，福德略同，果報無異。觀世音菩薩為普度眾生，應以何身得度者，即現何身而為說法，十方諸國土，無剎不現身，以著靈異，而垂接引，俾皆起信發願，專念聖號，若遇苦難生死，即得救護了脫。普勸中外同胞，應即深信娑婆極苦，西方極樂。深信多生以來業障深重，非憑佛力驟難出離。深信念佛及專念觀音，定蒙慈悲攝受，求生決定現生得生。由是堅定一心，願離娑婆，如死囚之欲出牢獄，絕無繫戀之心；願生西方，如遠客之思歸故鄉，豈有因循之念。從此隨分隨力，至心持念彌陀觀音聖號，務令念念從心起，念念不離心，惟求生無病苦災禍，滅罪得福，命終蒙佛菩薩現身接引，往生極樂，花開見佛，得證無生。凡古今念佛兼念觀音而往生者不知凡幾，淨土聖賢錄初續三四編所錄雖多，不過億萬中之一二，而專念觀音親蒙接引往生者亦不可勝紀，茲略舉近代往生四眾各數人，以資徵信，而為軌範。佛言如是，事實如是，願皆見賢思齊，欲不信而不可得也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>普陀現相</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、國父親見<span>&nbsp; </span>國父孫中山先生，民國五年八月廿五日乘建康艦察看象山、舟山軍港，順道往遊普陀山，同行者為胡漢民、鄧孟碩、周佩箴、朱卓文諸公，及浙江民政廳秘書陳去病，艦長任光宇也。抵普陀山紅日已斜，相率登岸，逢北京法源寺道階和尚，引至普濟寺小住，寺主了餘請乘竹轎登山，紆迴升降者久之，已登臨佛頂山天燈臺，憑高放覽，獨遲遲徘徊。旋赴慧濟寺即觀音堂，纔一遙望，寄觀現矣，寺前恍矗立一偉麗之牌樓，仙花組錦，寶幡舞風，奇僧數十，窺厥狀似來迎客者，殊訝其儀觀之盛，備舉之捷。轉行轉近，益瞭然見其中有一大圓輪，盤旋極速，莫識其成以何質？運以何力？方感想間，忽杳然無跡，則已過其處矣。既入慧濟寺，亟詢同遊，均無所睹，遂詫以為奇不已。因腦藏中素無神異思想，竟不知是何靈境？回普濟寺晚餐，已暮色沈沈，授筆記之，題曰「遊普陀誌奇」，原文尚珍藏普濟寺客堂。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按示現牌樓奇僧，及大輪盤旋，似歡迎<span>&nbsp; 
    </span>國父，囑為大護法，使法輪常轉，普度眾生也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、見相起信<span>&nbsp; </span>廣東富翁王某，為銀行界鉅子，素信基督教。姨妹信佛，邀王之妻女同往普陀山進香，在梵音洞見觀音菩薩現身放光，即起信心，回家供奉觀音聖像，朝夕禮拜。王甚奇怪，女為大學生，前勸伊母女信耶蘇而不信，今忽信佛，查詢原委，便云：「那有此事？我信基督教多年，未曾見過上帝，汝等不信佛之人，如何能見佛？若我親見，即改信佛教。」力勸往看，果見梵音洞菩薩放光，現種種聖相。回即改信佛教，全力護法，並勸化眾友皈依。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、見相修廟<span>&nbsp; </span>中醫傅星垣，住廣州市光孝寺街，為外道先天龍華之徒。女傅二姑皈依寶靜法師，常隨聽經，深通佛理，勸父正信三寶。遂率子女等同往寧波觀宗寺拜訪寶靜法師，順遊普陀山，在梵音洞前親見觀音菩薩聖相莊嚴，妙絕人寰，放光現瑞，不可逼視，即同跪拜。從此發心獨捐八千餘元，修理光孝寺街觀音廟，並請法師說法，歡迎信眾念佛禮懺，親率全家及親屬參加，每晚必到，法會之勝，得未曾有。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、各見不同莫婦，廣東高州人。居廣州市，因夫失業，兒女讀書，經濟困難，每日到光孝寺街觀音廟求祐中獎，果中八千餘元，舊債還清，學費有著，深感慈恩，到處宣揚。忽遇傅二姑，談及普陀山觀音現身，欲朝普陀，而中獎之款，所剩無幾，又每日往求，竟又中獎。即乘船至上海，邀二親人同往，齊跪梵音洞前，誠念觀音聖號，約六小時之久，發願不見觀音，誓不回頭，至下午四時許，果見洞內帳幕揭開，觀音菩薩高大莊嚴，放大光明。但最奇者，左跪女人，惟見臺上一貴婦，及一婢搬椅奉茶。右跪女人，惟見一神牌位，及一小狗。次日再攀上梵音洞，實地考查，以窮究竟，但見觀音現身之處，惟大石一塊，有三裂縫，各長小樹青草，隨風飄動，如何能現聖相，實不可思議！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、見相皈依<span>&nbsp; </span>龐氏姊妹，廣東人。妹在上海啟明學校肄業多年，深信基督教，擬即正式接受洗禮。姊甫畢業香港庇理羅士女學院，聞普陀山觀音現身，即赴滬邀妹同往。妹笑姊迷信消極，與愚夫愚婦同一見地，不要去拜偶像。姊定要妹陪往同遊，妹云：「如陪汝朝普陀，見到活觀音，即隨汝信佛。若均不見，要與我同受洗禮。」姊即應允，雙方訂好條件，方買舟前往，同跪梵音洞前，口念觀音聖號，果然帳幕揭開，現出一光華燦爛、艷絕人天、德相莊嚴、千花獻瑞之觀音菩薩，十八羅漢合掌圍繞，如走馬燈，嘆為觀止，便五體投地，心悅誠服，倍極欽崇！大喜同歸，稟告雙親，將前認為天經地義之聖經付之一炬。並考慮出嫁為管家奴，不如清淨自居為大菩薩，遂從姊研習教典，皈依海仁法師，為入室弟子。民國廿二年法師到廣州西關講楞嚴經，每日下午命龐氏姊妹複講，舌燦蓮花，折服知識份子甚多。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、久禱方見<span>&nbsp; </span>密顯法師，在普陀前山住茅篷，為求見觀音聖相，每日往返梵音洞二十餘里，一次不見，次日再來，跪數小時，惟見亂石。第三日再來，跪拜懇禱，痛責業障深重，無緣見佛，仍然不見。第四日再來，誓不見不休。如此往返二十餘日，最後方見光中現佛，如願以償。如無誠心與琱腄A豈能親睹聖相耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按南海普陀山為觀音菩薩應化道場，凡往朝山進香或遊覽觀光者，多禮梵音洞看菩薩現身。大士為增其正信，或化導向善，屢放光現相，以垂接引。如王等基督教徒，傅為龍華外道，皆一見即改信皈依，或修廟念佛。莫等跪六小時之久，密師連往二十餘日，皆久禱方見，以試其誠心，而消其業障。此皆慈航普渡，俯順眾生，曲垂方便也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>普現聖像</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、窯現磁像<span>&nbsp; </span>江西有一陶家，製磁為業。一日裝白磁碗滿窯而燒之，迨開窯不見磁碗，惟見白磁觀世音菩薩，卓立窯中，妙相莊嚴，光明晃耀，迥非人所能製，舉家歡喜，歎未曾有。遠近聞風，咸來瞻禮供養。一夕夢菩薩囑將其像送供福建鼓山湧泉寺，有司具奏其事，朝廷遣使欲請入宮供奉，寺主夢菩薩曰：「明日朝廷有使來山，欲將我像移供宮中，汝可用小槌在我身衣一敲，以慰我願。」黎明遵命持槌擊之，衣上裂一長縫，使至見有裂紋，用以奏聞，遂不移供。以後凡祈晴禱雨，迭彰靈應。至民國十六年忽然不見，未知何往。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按菩薩示現，在普度眾生，故不願移供皇宮，惟供帝王瞻禮，且知清廷氣數將終也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、瓢現畫像<span>&nbsp; </span>普陀佛頂山自文質老和尚重興以來，道風日振。大寮有一茶頭師，是一在家居士，發心在大寮燒開水，供養大眾。最信觀音菩薩，每晨三時起燒開水，至晚上九時止，手持大銅瓢，盛一瓢水，念一聖號，手動口念，工作不停，聖號不斷，如此念念無間者二十年，大水瓢之銅柄上，忽現觀音菩薩全身聖像，圓滿莊嚴，初疑人畫，用水洗之？愈洗愈明，以布拭之，愈拭愈顯，令眾生敬，感茶頭師發願出家。文老和尚以菩薩垂慈，現希有事，我等應生希有心，珍藏供奉，永鎮山門，請圓瑛大師撰觀世音菩薩應現記。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按瓢現聖像，乃手持口念，二十年精誠所感，接引其出家得度也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、石現聖容<span>&nbsp; </span>民國三十二年三月初五日，無錫佛教淨業社社友王德超等男女百餘人，僱輪往蘇州靈岩山進香參拜，同謁在山閉關之太平寺退隱真達老和尚，談及山上西施洞之名，與佛法頗不相應，當改名觀音洞，方丈妙真和尚深善其說，請王發心在洞內恭繪觀音聖像。十三日下午一時王與袁德常等數人同赴洞中，見洞內頑石高低不平，碎紋複雜，無從下手，皆有難色，虔誠同念觀音聖號。剎那之間，石上忽現大士聖容，眉目畢肖，妙相天成，莫不喜出望外，讚歎禮拜。適有遊客多人，見亦致敬。王即登梯，依相繪出。不意石上又現身相，或大或小，或坐或立，見者各有不同，殆亦普陀梵音洞之第二靈境耶？眾益驚喜！旋又現鰲魚一頭，在聖像下，張口翹尾，儼然大士端坐魚身。其下石隙，頓現天然大海之象，令皆得見。從此妙相莊嚴，永留名山勝境，尋聲救苦，特來饒益有情也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按改西施洞為觀音洞，即現妙相莊嚴，令王依繪，供眾瞻禮，得福無量也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、洞現石像<span>&nbsp; </span>民國六十年元月廿二日，臺灣水泥公司高雄廠工人在高雄市壽山水泥原料工地炸開石塊時，發現一天然石洞，約深二十公尺，寬十五公尺，中央矗立觀世音菩薩聖像一尊，高約四公尺，頭戴盤捲佛巾，身穿潔白佛袍，腳立圓型蓮華台上，右手抱嬰兒，栩栩如生，較一般寺廟供奉之雕刻聖像，更生動自然。附近居民紛往參拜，廠方恐人多擠壞，派工掘運辦公室，前往瞻仰禮拜者仍絡繹於途，將獻高雄市佛教支會供養。菩薩於此時此地現身應化，俾各地人民皆能恭敬禮拜，共沐救苦救難之慈恩，永免刀兵水火等劫難也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、閣毀像存<span>&nbsp; </span>太魯閣建於臺灣省東西橫貫公路東端之半山，不知若干年也。下俯霧溪，上聳纔巖，中供觀音大士銅塑立像，靈感甚多。民國五十一年春忽巖石崩墜，閣宇全毀，惟大士像前移八尺，近臨鐵鼎，屹立如故，毫髮無傷，觀者讚嘆，咸謂大士威神之力，如此其驗且著也。是年夏公路局重建太魯閣，閣後鑿巖為洞，深達丈許，移供大士聖像於其中。請湖南張齡居士撰觀音靈感碑文，刻於閣壁，以傳靈異。尤以東西橫貫公路之告成，經歷奇險巨艱，筆難盡述。如四十六年覆測，改從南線開始，值上游迎賓峽崩石塞溪，堵水成泊，山洪衝決，怒濤捲人畜入海，使先易轍改圖，而免執事者盡為魚鱉也。當築路工程進行中，先總統&nbsp; 
    蔣公親臨巡視，路基甫奠，慮生險阻，而土石堅固，警蹕無驚。自全線通車迄今，往來車輛，悉慶康莊。凡此祥符，實由靈貺，信乎大慈宏誓，無往而不被其覆幬也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按橫貫公路即將告成之時，太魯閣車可直達，忽巖崩閣毀，惟像獨存，使重建新閣，以供朝參，而起敬信，俾共沐慈恩也，。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、照現聖相<span>&nbsp; </span>夏秋之際，常有颱風起於太平洋中，中途或變強變弱，方向亦或西或北，變化無常，西岸各國，常遭肆虐，輕則拔木毀屋，重則傷害人畜，誠天災難防。民國六十二年六月十九日美國空軍為研究颱風變化情況，派飛機攜照相機追蹤拍攝。颱風中心有所謂「颱風眼」，晴空無雲，茲忽發現其中有一黑雲，雲上有光，當予拍照，攜回沖洗，則雲中有龍，爪牙可辨，頭立一人，妙相莊嚴，不知何神？持示華人，即知為觀音菩薩鎮壓颱風，不使為災。索取寄臺，證明觀音菩薩無時無地不實現其救人救世之大願也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、屢賜聖像<span>&nbsp; </span>民國三十八年冬在重慶撤退前，擬請觀音聖像，求保平安，忽於地攤請得阿彌陀佛及觀音、關帝小相片各一幀，俾便攙帶，蒙祐履險如夷，安抵臺灣。即恭設佛堂，擬供西方三聖像，求確保臺澎金馬，光復大陸，拯救同胞。而當時臺北不易請到，忽承臺中陳翁恭送香港影印五彩三聖像及鏡框三幀，俾常供奉。五十六年秋退隱臺北市郊淨蓮別墅，忽有某居士出國，將所供觀音瓷像送供迄今，未見來迎。六十四年十一月廿三日，內子鄭侶梅見隔壁衡鈺居士以五千五百元，新雕地藏菩薩檀木小像，妙相莊嚴，因發心塑一觀音聖像，祈祐胃病早愈，全家均無病苦，命終往生極樂。次日下午余赴十普寺開財團法人董事會，便購胃藥及奶粉，至吳興街候車，即見鄉婦挑一籃二紙盒，籃內臥一觀音銅像，謂係其翁生前所供，索價五百元，還二百元而未允，竟隨余上車坐下，以腿加護籃盒，據云內共觀音銅像三尊。當不忍見其褻瀆受報，願將買藥及奶粉之款共六百餘元，全部交付，併請三尊，經伊數後，嫌少退還。至潮州街口下車時，突允兩尊五百元，俾留百餘元，迎往買藥開會後，回墅供奉，始悉均為明宣德年鑄古銅佛寶，焚香頂禮，共讚希有！內子求大悲水吞藥後，胃即痊愈，臺澎金馬現已確保，大陸光復之期諒不遠也，若非大士遺賜聖像，何隨感隨應皆如斯之巧耶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>接引比丘</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、專持聖號<span>&nbsp; </span>源度大師，字慈舟，河南鎮平張氏子。棄儒出家，旋受具戒。素皈心彌陀淨土，尤敬信觀音大士，所居闢淨室，敬供聖像，若大若小，若繪若雕，若金若玉，若絹若紙，五色燦爛，巍峨莊嚴，皆為大士金身。身拜拜斯，口念念斯，意觀觀斯，淨念相繼，感觀音灌頂，而塵惑頓消，本性朗然。精勤靡懈，數十年如一日。諸皈信者請求開示，悉以淨土導之，士庶傾心，皈依甚眾。清咸豐七年謂弟子言：「二八歸西」，皆不解。八年七月中忽示疾，棄諸雜緣，專持聖號，日以萬計。八月十五日力疾別眾，合掌頌曰：「觀音來接引，既望自歸真。」十六日卯時卒於寺，年六十七。遺囑逝後七日且勿發訃，至期某退居捨壽，得併治喪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按大士既為灌頂，復接引往生，以其專持聖號也。既預知二八歸西，乃八年八月十六日，皆二八也。復遺囑七日勿發訃，更預知他人之生死也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、工念無間<span>&nbsp; </span>具行大師，名曰辯，雲南會理人。幼時怙恃，贅鹽源曾氏，生二子，家貧苦，全家工雞足山祝聖寺。清宣統二年廿一歲，領全家八人同禮虛雲和尚求出家，旋受具戒。耳聾貌醜，不識字，教念阿彌陀佛及觀音菩薩求生淨土法門，遂屏息諸緣，一心繫念。日種菜，夜禮拜念佛習坐，間學課誦，自極精勤。民國四年出參四大名山，九年回滇，適雲公重興昆明雲棲寺，願隨精修苦行，令住下院勝因寺，凡築牆蓋房、種菜植樹、挑石挖土、洒掃炊爨等，工無一刻暇，念佛亦無一刻閒也。不蓄餘物，口無多語，夜開靜，禮金剛藥師淨土諸經，一字一拜。黎明鳴大鐘，上殿課誦以為常，未嘗寢息。偶自縫衣，或代同參縫補，一針一佛號隨之。十三年戒期，被請為尊證，忽將所有衣被用物售盡，赴觀音堂設齋供眾，問何往？但笑不語。戒畢，即告假往下院，三月廿九日午參後，密往大殿後曬坪內，取稻草數把，披袈裟趺坐其上，左手執引磬，右手敲木魚，向西念佛，以火自焚，年三十六。迨眾往視，猶端坐灰上，形狀如生，異香遠聞。取引磬，忽倒下成灰。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按師一字不識，猶苦行精進，虛雲和尚追悼詩，有密行功圓上品蓮之句，足證其上品往生也。我輩讀書識字者，如悠忽虛度，豈不愧煞！惟自焚，未得念佛三昧者，切勿萌此妄念，以免著魔發狂，永墮惡道耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、大士授咒<span>&nbsp; </span>守念大師，名能修，海州金氏子，六歲喪父，即隨母吃素。十九喪母，廿五歲投雲台山海天洞隆超長老跪求出家，自晨至午，憫其誠始為剃髮。民國九年卅四歲，往寶華山受具足戒。住育王寺，拜佛舍利三年，忽觀金光。是夜夢觀音菩薩授大悲心陀羅尼一卷，自此日持大悲咒八十遍，佛號五萬為定課。十三年朝普陀，禮觀音，築茅篷，居二年。後北上至淮安，被請為定善寺念佛堂兼放生庵念佛堂堂主，常領眾念佛，不辭勞苦。廿八年住持地藏寺，訂立寺規，朝暮上殿，六枝香念佛為日課，專領緇素行道。卅二年秋寶應萬緣庵念佛堂虔誠禮請，臨行語昌田師曰：「吾當於十月初六日西去，不久當歸。」果於十月初二日返寺，昌見其無病，問何知即當西歸？師云：「吾偶入定，見大士放船來接，故知往生時至。」問何時生何品？答曰：「初六辰時，下品上生。」旋感不適，念佛不輟，屆時自起沐浴，搭衣展具，向西頂禮三拜，跏趺端坐，朗誦大悲咒七遍而逝，年五十七。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按大悲心陀羅尼經云：「若諸天人誦持大悲章句者，臨命終時，十方諸佛皆來授手，欲生何等佛土，隨願皆得往生。」既夢大士授咒及放船來接，向西坐逝，其往生西方佛土無疑也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第四節<span>&nbsp; 
    </span>接引比丘尼</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、現尼見佛<span>&nbsp; </span>靜德尼師，浙江名孝廉方拱辰之次女也。年十九，適錢文卿居士之子遂初，受全家持齋奉佛之感導而同化，與小姑純德尼師尤相得，遂皈依大悲庵蓮善尼師，發願持長齋，日誦彌陀經、大悲咒各三遍，念佛與觀音名號各數千聲，終歲無間。連生三女寶因、曼因、妙因，卅六歲為夫納妾，送寶因入庵為尼，自受菩薩戒，常居庵中，非有要事不返。每日坐香念佛，專修淨土，見人輒勸以念佛行善。盡出所有，於庵後建屋七楹，中三間為佛堂，每逢朔望及諸佛菩薩誕日，必集女居士念佛。民國廿二年春發願閉關七七日，關中禁語及過午不食，日必禮佛一千零八十拜，念佛不輟。六月中朝普陀，禮觀音，朝育王，燃臂香九，供佛舍利。歸後自製新尼衣鞋帽全套，謂衣此好見佛耳。中秋後略感不適，即自知時至，欲現尼相見佛，夫稱善，師喜，立請純師明日為剃髮。翌晨自起沐浴，更新尼衣，上殿禮佛畢，由純師為剃髮竟，又拜佛謝純師及眾人，始返室對鏡微笑曰：「如此，方清淨好見佛也。」旋勉曼妙二女出家，詔寶因努力修持，最後向遂初居士及諸女居士作禮而言曰：「人生苦短，生死事大，願君等專心淨土，蓮池會上好相見也。」即高聲念佛，至第三日向西朗念，含笑結印而逝，時九月初五日，年四十五。翌晨入龕，體柔頂煖，容色若生。二女與夫及妾，旋均出家。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按大集經臨終徵驗偈曰：「頂聖眼天生，人心餓鬼腹，畜生膝蓋離，地獄腳板出。」蓋以人將死時，熱氣從下至上者超升，從上至下者墮落。若遇身冰冷，惟頂上熱者，必生西方入聖道，眼及額顱熱者生天道，心熱者生人道，腹熱者生餓鬼道，膝蓋熱者生畜生道，腳板熱者生地獄道。入龕時體柔頂煖，生西之徵驗也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、先見觀音<span>&nbsp; </span>慶生尼師，俗姓厲，浙江定海縣人。二十歲至舟山圓通庵出家，發願持大悲咒十萬八千遍。庵僅三間，亦無田產，賴勤儉操作。卅二歲募修大殿，添建房屋，訂立常住清規，每日早晚功課外，三炷香念佛，遠近皈依出家者十餘人。民國六年住持蕭山保蓮庵，組蓮社念佛。五十五歲發心掩關，每日持念法華金剛地藏經各一部，彌陀經十二卷，往生咒五百遍，佛及觀音聖號一萬聲，早晚禮華嚴經一千五百拜，三年如一日，所集功德，回向西方，以報四恩，而濟三途，屢感勝相。出關後仍禮念不輟。廿四年十月因感風寒，自知不起，囑備後事及隨時助念。十二月初八晚忽云：「先見觀音菩薩，佛亦來矣。」徒眾均執香跪念，師唇亦開合念佛，至戌時唇不動而逝，年六十一。五更頂熱炙手，次夜封龕面如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按閉關三年，屢感勝相，佛及觀音來接，往生必矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、起念觀音<span>&nbsp; </span>根清尼師，江蘇啟東陳氏女。幼即奉佛持齋，性沈默，寡言笑。及長拒嫁曰：「人以愛欲，常為家室，廣造諸惡，無有了期，我願出家，永離濁惡。」悉將衣飾付妹，年十八在家削髮，師清德庵了凡尼師。民國十二年赴普陀常明庵受具戒回，被延為住持，朝暮課誦，從未或間，一以念佛及觀音，求生西方，廣度眾生為旨。生平不疾言厲色，不對視人，或與言必俯首應。不妄費常住錢，亦無私蓄，粗衣破衲，難行苦行。庵產不豐，率弟子服勞農事，而念佛不輟。素患瘰癘，悟人命無常，生必有死，一心念佛及觀音，堅不服藥，惟祝願如身命未盡，請佛慈祐，身命若盡，求佛接引而已。廿六年十月初六日預知時至，起念觀音聖號，至已時正念分明，向西側臥而逝，年四十五，戒臘十五，荼毗得舍利十餘。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按愛乃生死根珠，能念念斬斷，則念念是了生死時也。臨終起念，必見觀音來接引也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第五節<span>&nbsp; 
    </span>接引居士</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、臨刑坐脫<span>&nbsp; </span>廣東陽江縣某青年，民國廿三年因犯罪被縣長李仲振判處死刑，留監待決。適筏可法師到陽江講經，被請至監獄向犯人說法。某青年知十日內即將處死，聞念觀音菩薩，能救眾生苦惱，及接引往生極樂世界，即無暇亂想，拼命念觀音聖號，日夜不停。臨刑之日，命坐籮筐內，抬至公堂宣判，迄驗明正身，始發覺其盤膝合掌，氣息已斷，異香撲鼻，頭放金光，隱隱有天樂聲。聲皆驚奇，送山安葬，縣長亦大感動，親往拈香禮拜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按因犯罪入獄始得聞佛法，知將處死始拼命念觀音聖號，即先坐化，往生極樂，轉禍為福。際茲亂世，國難當頭，望各拼命念觀音聖號，定可免刀兵等劫難，更無別法可資幸免也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、示期西歸<span>&nbsp; </span>傅春溥居士，名川，法名禪川，字航西，江西清江縣人。幼喪父，母聶氏，苦節教養，習法政巡警學，歷任科員所長校長等職。母奉觀音大士，持素念佛。民國十七年母病，發願朝普陀，禮觀音，弗藥而癒。二十年九月至普陀還願，禮梵音洞，感大士示現白衣持淨瓶楊枝相。復求明宿命，見一頭陀衣服藍縷，乃悟輪迴之非虛，而求出離之益切。赴蘇州報國寺謁印光大師及德森法師，始聞淨宗法要。嗣後弘化社出版佛書，各有所贈，而信解益增，遂函懇皈依德師，復承過樟樹鎮時為授五戒，信願念佛及觀音，精進不懈。雖家貧多累，體弱善病，概置勿顧。廿七年春夢大士示以期在七月，迨七月十五日後忽抱病，一心念佛，忘其病苦。廿六日病危，家人哭泣，笑止之曰：「吾當於三十日西歸。」至時端坐椅中，結彌陀印，凝視佛相，安然西逝，年四十八。體冷頂溫，容妍逾生，荼毗異香馥郁，白光向西去。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按貧病勿顧，已看破放下也，故能笑止哭泣，安然坐逝，自在往生也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、專念觀音<span>&nbsp; </span>關綱之居士，居官數十年，四十二歲皈依三寶，二十年來專修淨土。民國廿九年起時多病苦，卅一年春始知為腸癌。五月十九日病漸重，請趙樸初居士簽證遺囑，謂「求生淨土不難，現已步步走近。常觀想觀音大士像，曾數夢見，願接引生西。惟病中持齋未淨，深自懺悔，生死大事，煩汝相助。」趙擬約道友念佛。關云：「甚善！可同念觀音菩薩。」見德森法師後至，喜形於色，合掌云：「請師領眾為我專念觀音，求菩薩領往極樂。」師以不如專念阿彌陀佛，求佛接引等語堅勸之，終以念觀音為妥，不必改念，師乃藉詞而去。再請興慈法師開示，囑口念心想，與觀音心心相印，決定往生。隨眾念至傍晚，忽云：「妄念甚多，大士無剎不現身，何至今不見？」趙即奉觀音像於榻前，見像合掌高聲念南無大慈大悲廣大靈感觀世音菩薩。旋以曾到蓮池，不見大士而返，疑有業障，請眾為誦大懺悔文，及念聖號，約一小時，忽歡呼大士已來，命眾人均跪榻前。自云：「大士在蓮池中，蓮花圍繞，我真樂極。」問見彌陀否？答未見，但見大士甚明晰。隨合掌高聲念南無大悲觀世音菩薩，目光常注虛空，不復言語。次晨興師至，仍舉手作禮，師囑閉目靜念，領眾念觀音聖號，不疾不除，漸見目光收斂。唇顎微動，隨同默念，午時氣息漸微而逝，子時後頂猶溫。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按觀音為彌陀左輔，同為西方接引導師，飭終助念，應以其平日專持者為主，較易得力也。因持齋未淨，故多病苦業障，幸知懺悔，仍獲往生，否則危矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、生西緣熟<span>&nbsp; </span>陸水範居士，名鴻初，字海望，法名蓮海，浙江餘姚人。清孝廉，國立北京大學農學士，曾任浙江省立甲種農業學校校長、農事試驗場場長、及浙江大學教授等職。晚歲皈依寶靜法師，與李圓照何慧昭居士等創設餘姚佛教居士林，常住林中，斷絕外緣，苦行自甘，執持彌陀及觀音聖號，晝夜無間。素病腹，屢禱觀音大士輒應。民國卅二年八月病復作，痢甚，堅拒醫藥，經四晝夜，色力雖疲，神志益朗，告眾曰：「余雖櫻疾，身無病苦，昨夕已蒙大士示現，生西緣熟，乞予助念。」翌日吉祥而逝，頂熱歷七時不退。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按斷絕外緣，執持無間，勇猛精進也。生西緣熟，仍請助念，為眾示範也。此傳列弘刊雜載蓮修策進之首，前匆纂淨土聖賢錄四編時，漏未收入，謹選錄於此，以誌吾過，而備再版補遺，或後賢續纂五編時之採擇也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第六節<span>&nbsp; 
    </span>接引女居士</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、病念不輟<span>&nbsp; </span>梁尚堅居士，廣東番禺梁少華居士之次女也。肄業越山中學，十五歲患瘍，時癒時發，醫囑靜養，仍力疾用功。父母同修淨業，亦追隨念佛，睇w心經、大悲咒，即疾發臥床，仍口念不輟。病篤時形神清晰，舉手禮佛，忽曰：「兒一時頓覺安適，將往佛國。」旋又曰：「觀音菩薩親來接引，兒隨往矣。」母在旁悲傷，急搖手止之曰：「母亦持戒念佛，將必會面，何悲為？」語畢，即跏趺結印含笑而逝，時民國廿二年八月初三日，年十八。家人為直手足，翌日又結印如故。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按睇w心經、大悲咒，病臥不輟，故蒙觀音親來接引，含笑而去也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、婆媳西歸<span>&nbsp; </span>許淑瑩居士，湖南善化人，隨夫李某寄寓北平甘石橋。性慈善，好行善事，而自奉極薄，尤愛惜物力。事姑李母有年，見姑念佛，含笑西歸，遂信佛念佛，家供觀音聖像，日日瞻禮，虔誠祈禱接引往生。民國廿三年正月十八日忽沐浴甚潔，念佛最多，起居飲食如常。申時忽頭昏安睡，尚與子姪閒談，稍停即西逝，兩手結印，面有笑容，年五十二。兒女均跪念佛，咸聞異香，翌日猶未滅。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按觀音菩薩有求必應，既日日禱求接引，故獲身無病苦，蒙接往生，方心喜而笑。否則，四大分離，如生龜脫殼，痛苦難當，欲笑而不可得也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、觀音接引<span>&nbsp; </span>江西何夫人，修淨土十餘載，任廉江念佛林林長，領眾念佛，精進不懈。民國廿四年九月忽云：「觀音菩薩前來接引。」即安詳而逝，景象極佳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按念佛者必念觀音、勢至及清靜大海眾菩薩，故蒙觀音前來接引也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、常見聖像<span>&nbsp; </span>郭母陶居士，雲陽人。幼通經史，為郭靜存居士之繼配，生子莘仲。前妻遺子聘初及一女，三子尹叔為庶出，亦襁褓失母，教育諸子如己出。夫以道員次雲南，被舉為資政院議員。子聘初留學日本，任統計局參事。獨率長媳及幼弱家居，素持觀音齋，好善樂施。民國元年夫子均回，迎源善法師住持滴翠寺，舉家皈依，皆教以念佛兼觀像。十六年聘初預知時至，囑弟後事，禮佛三拜，退而坐化。母由是信佛益篤，日課經咒及佛號數萬，每月茹素之日居其半，並督率家人念佛。廿一年後，念佛時輒見觀音聖像了了分明。仲建慈航閣，廿四年十月落成，欣然往觀，拜大士像，驚為三年來所常見，留止閣內不忍去。冬月廿四日微感不適，翌午囑仲曰：「吾明日將去，亟請寺僧率家人助念，慎勿悲泣。」自持數珠，喃喃隨念，由洪亮而漸隱約，唇頰微動，至翌晨寅時含笑而逝，享壽七十四，越日大殮，身軟頂溫。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按念佛時輒見觀音聖像，觀像成就也。故預知時至，含笑而逝，必見觀音前來接引也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、再見來接<span>&nbsp; </span>林母陳妙蓮居士，浙江泰順縣人。樸素勤儉，民國廿一年與長子林萼同持花齋，次年子發願長齋念佛。廿四年母病，子勸茹素同修淨業，病旋癒，即皈依寶林寺融度法師，早晚課持往生咒、阿彌陀佛、及觀音聖號，寒暑不輟。廿七年九月忽精神疲倦，十九夜云：「觀音菩薩來接我，往生之期近矣。」即屏飯食，惟飲大悲水。廿一日請二僧助念，至廿七日申時次子請母念佛，甫念三聲，即開眼向西，面帶笑容，若有所睹，舉手作禮佛狀，安詳而逝，享壽六十三。候通身冷透，頂猶熱氣外溢，相距數寸，即覺熏蒸。及殮，肢軟面如生。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按因病而茹素念佛，即病癒而獲往生，是病為出苦之良緣也。開眼向西，若有所觀，必再見觀音來接，故帶笑作禮佛狀也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、因病持名<span>&nbsp; </span>上海陳女士，與余雨東居士之姪女為友，民國廿八年春偶至余寓，見佛龕莊嚴，恭敬歡喜。余見其肺病漸篤，勸念觀音聖號，虔求加被，可減痛苦。聞而篤信，即贈觀音聖像，請回供養。由此發心持名精進，每至余寓必禮佛。四月間肺病益重，住院治療，余姪詳告送終助念等，頓堅信願，求生極樂。夫在香港，滬寓惟一子，相依為命，而思夫愛子之心驟淡，謂一切皆假，無足愛戀，毅然返寓，靜候往生。將子寄養戚家，僱老女僕看護。余命姪勸持大士洪名，及念佛回向淨土。五月十七日晨囑女僕為著殮服，召子至前，略一撫視，毫無愛戀不捨之意。命請念佛堂女居士數人助念，至午後問已五時耶？告以甫三時耳，仍合掌念佛。旋曰：「室中蓮花何其美耶？菩薩何其多耶？汝等見否？每聞說死時極苦，今知其不然矣。」甫至五時，合掌含笑安詳而逝。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按請人助念及問時，乃預知時至也。知死時不苦，乃身無病苦也。一切無足愛戀，乃心不貪戀也。仍合掌念佛，乃意不顛倒也。室中菩薩之多，乃觀音及聖眾現在其前，接引往生也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、夫亡頓悟<span>&nbsp; </span>陳王妙蓮居士，浙江紹興人。笄歲適陳，事翁姑以孝聞。甫年餘而夫亡無子，悟諸行無常，遂朝普陀，禮觀音，皈依三寶，持長齋。虔奉觀音大士，早晚焚香，一心念佛，心更慈悲，樂善好施，如是者十三年。民國三十年十月中旬預知時至，廿二日見觀音大士告以生西之期。次日徐蓮因居士往訪，集眾助念，隨眾念佛至廿五日寅時云：「佛來接引。」於大眾念佛聲中，趺坐而逝，年三十六。體柔面悅，如入禪定，共聞栴檀香。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按周安士云：「修行者無後，清淨之福報也。」因夫亡無子，即悟諸行無常，長齋念佛，生無繫累，死無罣礙，撒手便行，決定往生，況觀音示期、佛來接引耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a08></a>第八章<span>&nbsp; 
    </span>結勸流通</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>苦樂懸殊之因果</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>試觀古今中外，富貴貧賤，壽康病夭，萬有不齊。或位高爵顯，安富尊榮；或勤苦終身，糟糠不繼。或福壽康寧，百年偕老；或疾病災禍，短命橫死。或富貴而病夭，或貧賤而壽康，其間苦樂，相去天壤。若不信因果循環，善惡報應之事理，則天之賦於人者何不平之甚耶？佛說：「欲知前世因，今生受者是，欲知後世果，今生作者是。」如為人豪貴，國王公卿，從禮事三寶中來。為人大富，財物無限，從布施積善中來。為人健康長壽，從持戒放生中來。為人貧賤病夭，從殺盜淫妄中來。前世作如是因，今生受如是果，自作自受，報應無差。如種果園者，種梨得梨，種杏得杏，此富貴貧賤、壽康病夭所以懸殊也。種一樹得一樹之果，種千樹得千樹之果，此富貴貧賤、壽康病夭所以又有差等也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>確保萬全之事證</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>富貴壽康，固人之所同欲，貧賤病夭，亦人所不能無，雖得之有命，而求之有道，詩云：「永言配命，自求多福。」太上感應篇曰：「其有曾行惡事，後自改悔，諸惡莫作，眾善奉行，久久必獲吉慶，所謂轉禍為福也。故吉人語善視善行善，一日有三善，三年天必降之福。」此憑改惡行善之自力也。若加以竭誠禮念觀世音菩薩懇求加被之他力，不待三年或久久而後得福，立蒙護祐，禍滅福臻。如本編所舉例證：第二章救刀兵劫，確保匪亂外患等戰禍空襲之安全。第三章救災禍難：確保水火旱風、車船飛機及刑獄竊盜等災禍之安全。第四章救疾病苦。第五章救產嬰苦，確保男女老幼、產婦嬰兒等一切疾病難產之安全。第六章善惡勸懲，確保孝親戒殺、放生持齋、戒淫行善等，皆可增福延壽，癒病脫難，及智慧名利子孫等，有求必得。如犯不孝及殺淫等惡業，現報既慘，後報尤酷，若能改惡遷善，仍可轉凶為吉。第七章示現接引，確保臨欲命終，預知時至，身無病苦，心不貪戀，佛及觀音聖眾親垂接引，往生西方極樂世界，一生成佛，福壽無量。時地均詳，事證俱確，洵堪深信！豈非自生前以至死後，離苦得樂，皆予萬全之保障耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>離苦得樂之妙法</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>世之保壽險者，己壽尚不能保，安望其能保人之壽險耶？惟觀世音菩薩大慈大悲，救苦救難，於苦惱死厄，能為作依怙。普勸中外同胞，為解決人類問題，求得世界和平，眾生安樂，本身幸福，惟有深信力行，速發改惡遷善之大心，至誠懇切念南無阿彌陀佛及觀世音菩薩，懺悔業障，求生極樂。並隨力隨緣，利人利物，孝養父母，恭敬三寶，戒殺盜淫妄，息貪瞋痴慢，諸惡莫作，眾善奉行。由此深仁厚德增上善業之所感召，決蒙慈祐，有求必應。如命應貧賤病夭者，即可豐衣足食，卻病延年。如命應富貴壽康者，即更升官晉爵，增福添壽。如命應遭刀兵災禍等劫難者，即可轉禍為福，遇難成祥。如命應墮三惡道者，亦蒙接引，帶業往生，橫超三界，永脫輪迴。此佛說了生脫死、離苦得樂之無上甚深微妙法，百千萬劫難遭遇，幸勿以簡易而忽之，當面錯過，後悔莫及。並請輾轉流通，或翻譯印送，普及全球，共信共行，以挽人心，而弭浩劫，上助諸佛轉法輪，下拔眾生離苦海，自他普利，功德無量，願與共勉，幸甚幸甚！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399"><a name=a09></a>第九章<span>&nbsp; 
    </span>禮念方法</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>早晚功課，為平時修持之常行，儀式繁簡，可因人制宜。如初學淺識，由簡易入，公冗私忙，亦簡而易行，茲舉三例，隨各方便，擇一行持，只可由簡而繁，不可先繁後簡。若初發心，請先念觀音聖號，以求消災免難，卻病延年。待信心已生，便以念佛為主，念觀音為助，如專念觀音，求生西方，亦可如願耳。若遇災禍患難危急存亡之際，心慌意亂，尤宜專念觀音，惟在心誠，不拘儀式，經咒讚偈，皆不適宜，惟一心專念「南無觀世音菩薩」，或「觀音菩薩」四字聖號，因觀音菩薩悲願甚切，與此方眾生宿緣深故，較易得力，而速邀靈感也。終日雖忙，豈無片刻之暇，何不挪一茶一飯之頃，不費一錢，而投萬全之保險耶？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第一節<span>&nbsp; 
    </span>簡易念法</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、早晚專念<span>&nbsp; </span>每日早晚，向西正立，合掌問訊，或對觀音聖像焚香頂禮三拜，恭念</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無西方極樂世界大慈大悲救苦救難廣大靈感觀世音菩薩摩訶薩<span
style='font-size:8.0pt;'>一聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無觀世音菩薩百聲或千聲，坐念或繞念均可<span>&nbsp;&nbsp;&nbsp; 
    </span>觀音菩薩<span style='font-size:8.0pt;
'>數百聲或數千聲，越多越好</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、回向發願<span>&nbsp; </span>念畢仍面西正立，或對像長跪，合掌念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>願消三障諸煩惱<span>&nbsp;&nbsp; 
    </span>願增福慧與壽考&nbsp;&nbsp; 普願災病悉消除&nbsp;&nbsp;&nbsp; 往生圓成菩薩道</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>問訊（即作揖）或頂禮三拜而退。專念聖號，初少定數，隨後漸增，但須持之以恆，不可忽多忽少，或作或輟。聲須不高不低，不緩不急，如因環境關係，不便出聲，默念或低聲亦可。皆須念從心起，聲從口出，音從耳入，心口念得清清楚楚，耳根聽得明明白白。記數須用數珠，或用香，或用鐘錶記時亦可。繞念須由東而南，自西至北，順繞有功德，不可逆繞，有罪過。發願須至誠懇切，依文發心，句句從心中發出，方符發願本旨，最忌視為具文，心求速了，但具形式，難得實效。平時亦須忙堸蓿╮A有暇即念，或作事時亦念，惟沐浴睡眠，及大小便利，或至不潔淨處，只可默念，出聲便不恭敬。念久純熟，如遇急難或重病時，方會提起正念，專持聖號，立蒙救護，確保安全，不致因驚惶失措，而遺忘自誤也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第二節<span>&nbsp; 
    </span>專念課儀</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、設像供養<span>&nbsp; </span>家中掃一靜室為佛堂，或在客廳，供西方三聖像，或惟供觀音菩薩聖像，像前供香花燈果水等，倘力不足，供水一杯，上香三枝或一枝，燈花聽便。如無靜室客廳，或服務店廠學校、機關部隊，可請一小三聖像或小觀音像，配小鏡框，修課時，攤淨布或淨紙於桌上，供像展經，課畢，即以淨布或淨紙將經像數珠包好，或用一盒裝盛，放在淨處。此法如仍不能做到，可在室內或室外任何淨處，面西恭修，無須焚香供水，敲魚擊磬。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、禮拜念誦<span>&nbsp; </span>對像三拜，或向西三問訊，應虔誠默念或朗念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無西方極樂世界大慈大悲救苦救難廣大靈感觀世音菩薩摩訶薩<span
style='font-size:8.0pt;'>三稱三拜或三問訊</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>拜畢，對像或向西端坐恭念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無大悲觀世音菩薩</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>妙法蓮華經觀世音菩薩普門品<span style='font-size:8.0pt;
'>一卷或心經一卷</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>千手千眼無礙大悲心陀羅尼<span style='font-size:8.0pt;
'>即大悲咒一遍或三遍，接念讚偈</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>觀音菩薩妙難酬<span>&nbsp; </span>清淨莊嚴累劫修&nbsp; 
    三十二應遍塵剎&nbsp; 百千萬劫化閻浮</p>
  <p class=MsoPlainText style='text-indent:24.0pt;'>瓶中甘露常遍灑<span>&nbsp; </span>手內楊枝不計秋&nbsp; 
    千處祈求千處應&nbsp; 苦海常作度人舟</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無西方極樂世界大慈大悲觀世音菩薩<span style='font-size:8.0pt;
'>一稱，起坐繞念或坐念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無觀世音菩薩<span style='font-size:8.0pt;'>數百聲或數千聲，合掌轉念</span><span>&nbsp;&nbsp;&nbsp; 
    </span>觀音菩薩<span style='font-size:8.0pt;
'>百聲或千聲，或仍繞念，或止靜默念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、發願回向<span>&nbsp; </span>對像拜念或向西合掌立念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無本師釋迦牟尼佛<span style='font-size:8.0pt;'>三稱，三拜或一問訊</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無阿彌陀佛<span style='font-size:8.0pt;'>同上</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無觀世音菩薩<span style='font-size:8.0pt;'>同上</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無大勢至菩薩<span style='font-size:8.0pt;'>同上</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無清淨大海眾菩薩<span style='font-size:8.0pt;'>同上，接拜念或立念：</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，至誠懺悔：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>往昔所造諸惡業<span>&nbsp; </span>皆由無始貪瞋痴&nbsp; 
    從身語意之所生&nbsp; 一切我今皆懺悔<span style='font-size:
8.0pt;'>一拜或一問訊</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發大願：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>共消三障諸煩惱<span>&nbsp; </span>共增福慧與壽考&nbsp; 
    普願災病悉消除&nbsp; 往生圓成菩薩道<span style='font-size:
8.0pt;'>一拜或一問訊</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>如求父母康寧，家宅平安。或求消災免難，驅邪癒病。或求福壽名利，孝子賢孫。或男求賢妻，女求貴夫。或求干戈早息，國運昌隆，眾生安樂，世界和平。隨意祈禱，接跪念祈禱願文：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無過去正法明如來，現前觀世音菩薩，成妙功德，具大慈悲，於一身心，現千手眼，照見法界，護持眾生，令發廣大道心，教持圓滿神咒，永離惡道，得生佛前。無間重愆，纏身惡疾，莫能救濟，悉使消除。三昧辯才，現生求願，皆令果遂，決定無疑。能使速獲三乘，早登佛地，威神之力，嘆莫能窮，故我一心，求哀護持。十方三世一切佛，一切菩薩摩訶薩，摩訶般若波羅蜜。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、三歸依<span>&nbsp; </span>起立合掌恭念</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依佛，當願眾生，體解大道，發無上心。<span style='font-size:8.0pt;
'>一拜或一問訊</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依法，當願眾生，深入經藏，智慧如海。<span style='font-size:8.0pt;
'>同上</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依僧，當願眾生，統理大眾，一切無礙。<span style='font-size:8.0pt;
'>三拜或三問訊 課畢</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此非定規，可自由增減，普門品可改念心經，或逕從大悲咒起，如不會念經咒，或不識字者，請逕從讚偈起，或照前簡易念法亦可。如修淨土法門者，早晚課仍請照常修持，不必改念；惟請課畢加念大悲咒一至七遍，觀音聖號百至千聲，隨意所求，必滿所願。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><font color="#333399">第三節<span>&nbsp; 
    </span>通行功課</font></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、供養<span>&nbsp; </span>佛堂供西方三聖像，供香花燈果水等，最少須供水一杯，上香時應念香讚：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>願此香華雲<span>&nbsp; </span>遍滿十方界&nbsp; 
    供養一切佛&nbsp; 世間難信法</p>
  <p class=MsoPlainText style='text-indent:24.0pt;'>及諸上善人<span>&nbsp; </span>普熏諸眾生&nbsp; 
    皆發菩提心&nbsp; 同生極樂國</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、禮拜<span>&nbsp; </span>拜時應誠懇默念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無娑婆世界大慈大悲人天教主本師釋迦牟尼佛<span style='font-size:
8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，至誠懺悔：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>往昔所造諸惡業<span>&nbsp; </span>皆由無始貪瞋痴&nbsp; 
    從身語意之所生&nbsp; 一切我今皆懺悔</p>
  <p class=MsoPlainText style='text-indent:24.0pt;'>罪從心起將心懺<span>&nbsp; </span>心若空時罪亦亡&nbsp; 
    心亡罪滅兩俱空&nbsp; 是則名為真懺悔</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無西方極樂世界大慈大悲接引導師阿彌陀佛<span style='font-size:
8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發四宏誓願：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>眾生無邊誓願度<span>&nbsp; </span>煩惱無盡誓願斷&nbsp; 
    法門無量誓願學&nbsp; 佛道無上誓願成</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無西方極樂世界大慈大悲救苦救難廣大靈感觀世音菩薩摩軻薩<span
style='font-size:8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發大願：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>宿世現生諸父母<span>&nbsp; </span>歷代祖宗及怨親&nbsp; 
    同仗如來慈願力&nbsp; 接引往生極樂國</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無西方極樂世界大慈大悲大勢至菩薩摩訶薩<span style='font-size:
8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發大願：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>曠劫所殺諸冤命<span>&nbsp; </span>十方被殺諸眾生&nbsp; 
    悉獲度脫生淨土&nbsp; 願佛慈悲普攝受</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無西方極樂世界大慈大悲清淨大海眾菩薩摩訶薩<span style='font-size:
8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發大願：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>共消三障諸煩惱<span>&nbsp; </span>共增福慧與壽考&nbsp; 
    普願災病悉消除&nbsp; 往生圓成菩薩道</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一心頂禮南無盡虛空遍法界大慈大悲十方常住一切諸佛，十方常住一切尊法，十方常住一切菩薩賢聖僧。<span
style='font-size:8.0pt;'>一拜伏念</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，誠發大願：願我及眾生</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>以此普賢殊勝行<span>&nbsp; </span>無邊勝福皆回向&nbsp; 
    普願沉溺諸眾生&nbsp; 速往無量光佛剎</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、念誦<span>&nbsp; </span>坐念</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無蓮池海會佛菩薩<span style='font-size:8.0pt;'>三聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>佛說阿彌陀經<span style='font-size:8.0pt;'>一遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>拔一切業障根本得生淨土陀羅尼<span style='font-size:8.0pt;
'>即往生咒三遍，接念讚佛偈一遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>阿彌陀佛身金色<span>&nbsp; </span>相好光明無等倫&nbsp; 
    白毫宛轉五須彌&nbsp; 紺目澄清四大海</p>
  <p class=MsoPlainText style='text-indent:24.0pt;'>光中化佛無數億<span>&nbsp; </span>化菩薩眾亦無邊&nbsp; 
    四十八願度眾生&nbsp; 九品咸令登彼岸</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無西方極樂世界大慈大悲阿彌陀佛<span style='font-size:8.0pt;
'>一聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無阿彌陀佛<span style='font-size:8.0pt;'>坐念及繞念，數百聲或數千聲</span><span>&nbsp;&nbsp; 
    </span>阿彌陀佛<span style='font-size:8.0pt;'>坐念或止靜默念，百聲或千聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無觀世音菩薩<span style='font-size:8.0pt;'>以下跪念或拜念，各三聲或十聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無大勢至菩薩</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無清淨大海眾菩薩</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、回向<span>&nbsp; </span>跪念蓮池大師西方發願文一遍</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>稽首西方安樂園<span>&nbsp; </span>接引眾生大導師&nbsp; 
    我今發願願往生&nbsp; 惟願慈悲哀攝受</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>弟子某甲普為四恩三有，法界眾生，求於諸佛一乘無上菩提道故，專心持念阿彌陀佛萬德宏名，期生淨土。又以業重福輕，障深慧淺，染心易熾，淨德難成，今於佛前，翹勤五體，披瀝一心，投誠懺悔。我及眾生曠劫至今，迷本淨心，縱貪瞋痴，染穢三業無量無邊，所作罪垢無量無邊，所集諸業，願悉消滅。從於今日立深誓願，遠離惡法，誓不更造，勤修聖道，誓不退墮，誓成正覺，誓度眾生。阿彌陀佛以慈悲願力，當證知我，當哀愍我，當加被我，願禪觀之中，夢寐之際，得見阿彌陀佛金色之身，得歷阿彌陀佛寶嚴之士，得蒙阿彌陀佛甘露灌頂，光明照身，手摩我頭，衣覆我體。使我宿障自除，善根增長，疾空煩惱，頓破無明，圓覺妙心，廓然開悟，寂光真境，常得現前，至於臨欲命終，預知時至，身無一切病苦厄難，心無一切貪戀迷惑，諸根悅豫，正念分明，捨報安詳，如入禪定。阿彌陀佛，與觀音勢至諸聖賢眾，放光接引，垂手提攜。樓閣幢旛，異香天樂，西方聖境，昭示目前，令諸眾生見者聞者，歡喜感歎，發菩提心。我於爾時乘金剛台，隨從佛後，於彈指頃，生極樂國七寶池內，勝蓮華中。華開見佛，見諸菩薩，聞妙法音，獲無生忍。於須臾間承事諸佛，親蒙授記，得授記已，三身四智，五眼六通，無量百千陀羅尼門，一切功德，皆悉成就。然後不違安養，回入娑婆，分身無數，遍十方剎，以不可思議自在神力，種種方便，度脫眾生，咸令離染，還得淨心，同生西方，入不退地。如是大願，世界無盡，眾生無盡，業及煩惱，一切無盡，我願無盡。願今禮佛發願修持功德，回施有情，四恩總報，三有齊資，法界眾生，同圓種智。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、三歸依<span>&nbsp; </span>對佛合掌念：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依佛，當願眾生，體解大道，發無上心。<span style='font-size:8.0pt;
'>一拜</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依法，當願眾生，深入經藏，智慧如海。<span style='font-size:8.0pt;
'>一拜</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自歸依僧，當願眾生，統理大眾，一切無礙。<span style='font-size:8.0pt;
'>一拜 課畢</span></p>
  <p class=MsoPlainText style='text-indent:24.0pt;'>&nbsp;</p>
  <p class=MsoPlainText style='text-indent:24.0pt;'>六、加念<span>&nbsp; </span>坐立跪均可</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無大悲觀世音菩薩<span style='font-size:8.0pt;'>三聲</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>千手千眼無礙大悲心陀羅尼<span style='font-size:8.0pt;
'>即大悲咒一遍或七遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>南無觀世音菩薩繞念百至千聲<span>&nbsp; 
    </span>接跪念</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>願消三障諸煩惱<span>&nbsp; </span>願增福慧與壽考&nbsp; 
    普願災病悉消除&nbsp; 往生圓成菩薩道</p>
  <p class=MsoPlainText style='text-indent:24.0pt;'>願消浩劫見昇平<span>&nbsp; </span>世界從茲息戰爭&nbsp; 
    國運昌隆民安樂&nbsp; 風調雨順慶豐盈</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>如有所求，隨意祈禱，祗要心誠，有求必應。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a><!-- Start of StatCounter Code for Default Guide -->
<script type="text/javascript">
var sc_project=10554251; 
var sc_invisible=1; 
var sc_security="70b7fbe2"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="shopify
analytics" href="http://statcounter.com/shopify/"
target="_blank"><img class="statcounter"
src="http://c.statcounter.com/10554251/0/70b7fbe2/1/"
alt="shopify analytics"></a></div></noscript>
<!-- End of StatCounter Code for Default Guide -->
<a href="http://statcounter.com/p10554251/?guest=1"></a></body>
</html>
